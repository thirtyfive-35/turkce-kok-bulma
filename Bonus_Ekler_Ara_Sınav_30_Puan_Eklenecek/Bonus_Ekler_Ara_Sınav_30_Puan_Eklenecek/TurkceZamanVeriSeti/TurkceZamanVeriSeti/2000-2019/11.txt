adeta anjiyo yapar gibi açıp onarıp kaplayarak tamir ediyoruz. Bütün bu çalışmalar 3 ay içinde tamamlanacak" dedi. Öte yandan Kapalıçarşı'nın merkezi bir şekilde ısıtılıp soğutulması için hazırlanan projenin bilim kurulundan onay beklediğini söyleyen Mustafa Demir, onayın gelmesinin ardından klima dış aparatlarının da çatıdan kaldırılacağını belirtti. Tarihi Kapalıçarşı'da restorasyon 6 yıl süren proje hazırlığının ardından 14 Temmuz 2016'da düzenlenen bir törenle başlamıştı. Çatı, alt yapı ve güçlendirme olarak üç aşamayı içeren restorasyona çatı kısmından başlanmıştı. Yaklaşık 1,5 yıldır süren çalışmanın ardından Kapalıçarşı'nın çatısı kırmızı kiremitlerle örtüldü. Titizlikle yürütülen çalışmalarda önce eski kiremitler kaldırılmış, daha sonra çatı zeminin aslına uygun bir şekilde düzeltilmişti. Su geçirmez çatı malzemesinin döşenmesinin ardından kiremitler döşenmeye başlanmıştı. BAZ İSTASYONLARI İÇİN ÖZEL KULÜBELER YAPILDI Çatıda şu anda kiremitlerin yüzde 80'lik bir kısmı döşendiği gözlenirken, çatının su depoları, çanak antenlerle dolu adeta çöplüğü andıran halinden eser kalmadığı görüldü. Çatıda bulunan GSM operatörlerine ait baz istasyonları için özel kulübeler yapılırken, daha önceden geliş güzel döşenmiş kablolar da fiber optik kablolarla değiştirilerek özel kanallar içine alınacak. Çalışmaların hızla tamamlanması için onlarca işçi çatı üzerinde yapılan yollardaki çalışması ise devam ediyor. KAPALIÇARŞIYA MERKEZİ ISITMA VE SOĞUTMA SİSTEMİ GELİYOR Kapalıçarşı'nın restorasyonunda inceleme yapan Fatih Belediye Başkanı Mustafa Demir, Kapalıçarşı'nın yılda 91 milyon 200 bin ziyaretçiyle dünyanın en fazla ziyaret edilen yeri olduğunu belirterek, "Burası herhangi bir tarihi eser değil. Yaptığımız restorasyonun her aşamasının Anıtlar Kurulu ve bilim heyetimiz tarafından onanması gerekiyor. Bu nedenle bölgede çok dikkatli bir çalışma sürdürüyoruz. Çalışmada eski kiremitler söküldü. Bunların altında sonradan atılan 30 santime varan betonlar vardı. Bunlar 