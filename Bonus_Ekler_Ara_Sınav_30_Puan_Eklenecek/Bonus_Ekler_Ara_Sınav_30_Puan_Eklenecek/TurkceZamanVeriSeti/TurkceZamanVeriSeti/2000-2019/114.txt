Bakanlığı ‘kapalı köy okulları operasyonu’ başlatıyor. Bakan Çelik, Bingöl dışında taşımalı eğitim uygulanan 80 ilin valisine ‘Okul öncesi de dahil, okul çağında 10 çocuğun yaşadığı kapalı köy ve mezra okullarını yeniden eğitime açın’ talimatı verdi. BAŞTA kızlar olmak üzere daha çok çocuğun eğitim sistemi içine çekilmesi için kampanyalar yürüten Milli Eğitim Bakanlığı, yeni öğretim yılını hedefleyerek ‘kapalı köy okulları’nı açmaya hazırlanıyor. Operasyon, taşımalı eğitim uygulaması çerçevesinde kapısına kilit vurulan Türkiye genelindeki 29 bin 815 köy ve mezra okulunu kapsıyor. Milli Eğitim Bakanı Hüseyin Çelik, Bingöl hariç taşımalı eğitim uygulanan 80 ilin valisine gönderdiği genelgede, ‘Okul öncesi de dahil okul çağında 10 çocuğun yaşadığı kapalı köy ve mezra okullarının yeniden eğitime açılması ve bu okullarda Türk bayrağının dalgalandırılması’ talimatını verdi. Taşımalı eğitim sadece Bingöl’de uygulanmıyor. AMACI AŞAN UYGULAMA Genelgede, taşımalı eğitimin, her yaş ve sınıftan öğrencinin bir arada okuduğu okullardaki büyük sınıf öğrencilerine yönelik olduğu anımsatılarak, ‘Bu uygulamada, köyde devletin temsilcisinin tutulması esastır’ denildi. ÖNEMLİ ADIM Genelgede, köy okullarının açılmasıyla, bir yandan alınan önlemlere rağmen, başta kızlar olmak üzere eğitim dışında kalan çağ çocuklarının okula gönderilmesinin sağlanacağı ve diğer yandan okul öncesi eğitimin yaygınlaştırılması için de önemli bir adım atılacağı belirtildi. YENİ DÖNEME HAZIRLANIN Genelgede, okul ve öğretmenin devletin temsili açısından önemli olduğunun altını çizen Çelik, kapalı okulların yeni öğretim yılında açılacağını bildirdi. Çelik, 80 ilin valisinden tüm hazırlıkların tamamlanması ve gereken önlemlerin alınmasını istedi. KAYMAKAMLARA UYARI Çelik, kaymakamlara da öğretmen uyarısında bulundu. 21 ilde düzenlenen eğitimi değerlendirme toplantısına katılan kaymakamlardan, köye atanan öğretmenlerin, orada yaşamaları için önlem almalarını isteyen Çelik, 