olmadı. Anneler kendisi de geçen yıl hayatını kaybeden özürlü bir çocuk sahibi olan Cameron’ın bu konuda biraz daha bilgi sahibi olmasını bekliyordu. Bir pot kırdığını fark eden Cameron bunun üzerine Bristol’a gidip kendisine bebek bezi sorusunu soran anne Riven Vincent’la çay içti. Vincent, Cameron’ın kendisine şöyle dediğini söyledi: “Sam bana, ‘Tanrı aşkına David, Ivan’ın bezini günde dört kere değiştiriyorduk’dedi.” Liberal Demokrat Parti’nin lideri Nick Clegg dahil diğer politikacılar ve birçok bakan da Mumsnet kullanıcıları tarafından sorguya çekildi. İşçi Partisi’nin ve Muhafazakarların liderleri sitenin kurucularının yardımını bile istedi. “MAÇOLARIMIZI İSTERİZ”
Ancak “Kadınlar ne ister?” sorusunun sorulmasına karşı çıkan kadınlar da var. Bütün kadınların tek bir sesle konuştuğu fikrine karşı çıkan ve adayların kadınların desteğini almak için kendileriyle flört etmesine karşı çıkan kadınlar da var. Daily Telegraph’taki köşesinde Cristina Odone, “Politikacılar zamanında güvenilir, verimli ve otorite sahibi olduklarını kanıtlamak zorundaydı. Bugün belli ki seçmenlerine hitap etmek için duygusal bir politika izlemeleri gerekiyor” dedi. Siyasetin kadınsılaşmasından nefret ettiğini söyleyen Odone, “Bu Dave’in annesini, Gordon’un teyzesini, Nick’in ninesini tanımamız gerektiği anlamına geliyor. Ben maço siyaseti istiyorum” dedi. Sırbistan’ın özür dileyeceği çok şey var Sırpların Bosna’ya karşı işlediği suçlar için ne kadar özür dilense az. Yine de Sırpların zulmüne tanık olan Jasmina Cesic gibi, bu özrü kulağıyla duymak isteyenler de var. Sırbistan hükümeti geçtiğimiz günlerde 1995 yılında Srebreniça’da 8 bin Bosnalı Müslüman’ın katledilmesinden dolayı özür diledi. Ancak, masum sivillerin maruz kaldığı toplu ölümler, tecavüz ve işkence olayları, sadece Srebreniça’da değil, Cesic’in memleketi Visegrad’da da yaşandı. Cesic Visegrad’da iki erkek kardeşi, büyükannesi ve amcasını kaybetti.  Sırp 
