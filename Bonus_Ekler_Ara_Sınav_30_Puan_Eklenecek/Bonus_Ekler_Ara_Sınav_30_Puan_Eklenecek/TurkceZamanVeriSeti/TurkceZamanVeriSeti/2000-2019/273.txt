 partililerimize düşen itidal içinde olmaktır" dedi. Kayseri’de bulunan Genel Başkan Yardımcısı Hakkı Öznur da (küçük fotoğraf), "İnşallah Genel Başkanımız’ın yanındakiler de sağ salim evlerine kavuşurlar. Allah’tan dileğimiz budur. Şimdi herkesten dua bekliyoruz" diye duygularını dile getirdi. Kazalar için ’Tesadüf’ dedi YAZICIOĞLU’nun hafif sıyrıklarla atlattığı trafik kazaları suikast şüphesi doğurmuştu. Yazıcıoğlu, 18 Haziran 2008’de Hürriyet’e, "Tesadüf, suikast şüphesi duymuyorum. Araştırınca kuşku bulutları dağıldı" demişti. Yazıcıoğlu’nu yaşadığı kazalar şöyle: seçimlerinden sonra Sivas Suşehri’nde kaza geçirdi. Ordu’dan Samsun’a giderken, kırmızı ışığı ihlal eden bir minibüs ile otomobili çarpıştı. Bolu Tüneli’nde sol şeritte devam ederlerken, sağdaki kamyon sinyal vermeden şeritlerine geçince kaza oldu. ortalarında Sivas’a giderken bir minibüs tarafından sıkıştırıldı. Eşinin aracı şarampole yuvarlandı.  Bolu Dağı’nda yola dökülen mazot nedeniyle aracı kaydı. Önce bariyerlere sonra bir TIR’a çarptı. Mitingde öğrendi BAŞBAKAN Tayyip Erdoğan, kaza haberini Tokat’ta Cumhuriyet Meydanı’nda düzenlenen mitingde aldı. Konuşmasını yarıda kesen Erdoğan,  BBP Genel Başkanı Yazıcıoğlu’nun helikopterinin düştüğünü bildirdi. "Henüz olay yerine ulaşılamadığını fakat 5 yaralı bulunduğunun söylendiğini" belirten Erdoğan, "Ben kendilerine Allah’tan şifalar diliyorum. Rabbim inşallah daha beterinden korusun. Daha farklı olumsuz bir haber inşallah oradan bize gelmez" dedi. Gül telefonla bilgi aldı CUMHURBAŞKANI Abdullah Gül de, BBP’yi telefonla aratarak, kazayla ilgili bilgi aldı, geçmiş olsun dileğini iletti. Gül, Brüksel’e hareketinden önce Esenboğa Havaalanı’nda yaptığı açıklamada, Yazıcıoğlu’nun yakın arkadaşı ve Tükiye’nin önemli bir siyasetçisi olduğunu belirtti. Yazıcıoğlu’nun durumuyla Başbakan Tayyip Erdoğan da yakından ilgilendi. Üç kez genel merkezi arayarak BBP yöneticilerinden bilgi alan Erdoğan, Başbakanlık’ta da Müsteşar Efkan Ala başkanlığında kriz masası kurdurdu. İçişleri Bakanı Beşir Atalay ile Emniyet Genel 