 dün öğleden sonra Kahramanmaraş’tan Yozgat’a götüren helikopter, kötü hava şartları nedeniyle dağlık arazide düştü. Helikopterin düştüğü haberi üzerine havadan ve karadan başlatılan yoğun aramalar başlatıldı. Bölgede fırtına ve kar nedeniyle enkaza ulaşabilmek için zamana karşı nefes kesen arama kurtarma çalışmaları gece geç saatlere kadar sürdü. Çalışmalara gece görüşlü 2’si askeri 3 helikopter, 1 Casa tipi uçakla havadan, 250 asker ile 250 kadar sivilin karadan katıldı. Saat 22.30 sıralarında helikopterdeki cep telefonlarından sinyal alındı. Kurtarma çalışmaları bunu üzerine Göksun İlçesi’ne bağlı Kırcaova Mevkii’ne yönlendirildi. BBP Lideri Muhsin Yazıcıoğlu, dün partisinin Kahramanmaraş’ın Çağlayancerit İlçesi’nde yaptığı mitinge ilk kez helikopter kiralayarak geldi. Bunu da mitingde "Hazineden yardım almadan siyaset yapan tek partiyiz. İlk defa helikopter kiralayarak miting yapıyoruz" sözleriyle ifade etti. Çağlayancerit İlçesi’ndeki mitinge katıldıktan sonra kiralanan TC-HEK kuyruk tescilli Bell 206 L-4 tipi helikopterle, Yozgat’ın Yerköy İlçesi’nde yapılacak mitinge katılmak üzere saat 14.42’de havalandı. Helikopterde Yazıcıoğlu’ndan başka BBP Sivas İl Başkanı Erhan Üstündağ, Sivas İl Başkan Yardımcısı Yüksel Yancı, Sivas Belediye Meclis üyesi adayı Murat Çetinkaya ve İhlas Haber Ajansı Sivas Bürosu muhabiri İsmail Güneş’in bulunduğu helikopter ile havalandıktan bir süre sonra irtibat kesildi. Helikopterin kalkışından yaklaşık 1.5 saat sonra, saat 16.10’da helikopterde bulunan İhlas Haber Ajansı muhabiri Güneş, cep telefonundan önce İHA Sivas Bürosu’nu aradı, ardından 112’yi, daha sonra da İstanbul’da bulunan Genel Müdür Yardımcısı İsmail Ballı ile görüştü. İsmail Ballı, bu görüşmeyi saat 16.20’de yaptığını, muhabirlerinin sadece kendisinin ağır yaralı olduğunu, diğerlerinin öldüğünü söylediğini aktardı. Güneş, 112’yi de arayıp, helikopterin düştüğü bilgisini verdi, "Benden başka herkes öldü, ben de ölüyorum" 