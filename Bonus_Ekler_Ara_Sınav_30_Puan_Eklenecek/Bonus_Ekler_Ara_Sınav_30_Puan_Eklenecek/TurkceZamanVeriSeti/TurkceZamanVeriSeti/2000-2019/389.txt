 öne sürdü. CHP’yi, ’Cemaat Halk Partisi’ olarak tanımlayan Koçal, "Maalesef aynı organizasyon. Adına ne derseniz deyin ben ’Cemaat Halk Partisi’ olarak tanımlıyorum. Cemaat Halk Partisi organizasyonu maalesef seçimlere hile de karıştırmıştır" dedi. İstanbul'da 'Pamir' seferberliği Sarıyer Zekeriyaköy’deki evinden çıkan ve kendisinden saatlerdir haber alınamayan 3,5 yaşındaki Pamir Dikdik için Jandarma, itfaiye ve AKUT ekipleri seferber oldu. Avrupa Yakası’ndan Sorumlu Komutan Yardımcısı Albay Mehmet Nebioğlu, ''Taş altlarına varıncaya kadar bakıyoruz'' dedi. Twitter'da Pamir'in kaybolmasıyla ilgili binlerce mesaj paylaşıldı. Oturduğu mahalledeki boş villaların bahçelerinde yapılan aramalar sonuç vermeyince arama ekipleri ormanlık alana yöneldi. Kaybolan çocuğun babası Serdar Dikdik, “Sabah 9 gibi evin salonundaki kapıyı açıp bahçeye çıkmış. Sonra çitlerden atlayarak dışarı gitmiş. Saatlerdir arıyoruz” dedi. Bu sabah ise arama yapılan bir kuyunun suyu boşaltılıyor. Pamir'in acılı ailesi ise korku içinde Pamir'den gelecek bir haberi bekliyor. Tüm İstanbul Pamir'i bulmak için seferber olmuş durumda. Dün saat 09.00 sıralarında çocuğunun evde olmadığını fark eden baba Serdar Dikdik olayı polise ve jandarma ekiplerine haber verdi. Bunun üzerine gelen jandarma ekipleri Pamir'i bulmak için çalışma başlattı. Ekipler yakın alanlardan başlayarak ormanlık bölge dahil her yeri taradı. Çevredeki güvenlik kamera kayıtları da tek tek tarandı. Kamerada kayıtlarında da henüz izine rastlanmazken, jandarma komando ekiplerinin yanında, itfaiye ekipleri, kamu ve sivil kurumlara ait çeşitli arama kurtarma ekipleri, Jandarma sualtı kurtarma ekipleri de aramalara katıldı. Arama çalışmaları hava karardıktan sonra da devam etti. Mahalle sakinleri zaman zaman arama ekiplerine öncülük ederek tespit edilen boş binalarda da aramalar yaptı. Sosyal medyada organize olan vatandaşlar Zekeriyaköy'e gelerek ellerinde fenerlerle aramalara katıldı.