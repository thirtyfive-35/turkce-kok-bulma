 hukuka aykırılığının tespiti’ ya da ‘maddi ve manevi tazminat’ davaları açabilir. Hatta çocuğa ait resim ve görüntü kullanan ebeveyn bu yolla tanınırlığını artırmış ve maddi kazanç elde etmişse, haksız elde ettiği bu kazancın çocuğun mal varlığına aktarılması da talep edilebilecektir" dedi.  "Özel anlarınız ise sadece size özel kalmalı" Doç. Dr. Onat da ultrason görüntülerinden doğuma, hastane yatağından doğum günlerine kadar pek çok alanda fotoğraf ve videoları paylaşılan çocukları bekleyen olası tehlikelere dikkat çekti. Sosyal medyadaki gizlilik ayarları konusunda ebeveynlerin dikkatli olmaları gerektiğini söyleyen Doç. Dr. Onat, "İnternette bebek ve çocuk fotoğraflarının uygun bir şekilde paylaşımı tüm ebeveynlerin dikkat etmesi gereken bir konu. Özellikle doğum günü ile ilgili görselleri incelediğinizde çok şey anlattığını göreceksiniz. Çocuğun adı, ailesi ve ailenin ekonomik durumu, duruma göre ev adresi, sevdiği kahraman gibi pek çok kritik bilgi paylaşılıyor. Bu bilgiler binlerce kişiye ulaşarak güvenlik sıkıntısı oluşturabiliyor. Unutulmamalıdır ki pek çok kötü niyetli kişi bu yolla çocuğun adresine ve kendisine rahatlıkla ulaşabilir. Yine parti evleri de ailelerden izin almış olsa dahi paylaşımlarda bulunarak güvenlik açığına neden olabiliyor. Ayrıca özellikle çocukların ve bebeklerin çıplak fotoğrafları kesinlikle paylaşılmamalı. Özel anlarınız ise sadece size özel kalmalı. Çünkü sosyal ağlar halka açık fotoğraf albümleriniz değildir. Öte yandan kendileri üretmeyip yine sosyal medyada çocukları üzerinden maddi çıkar elde eden bir grup ebeveyn, özellikle de anne mevcut. Bu duruma maalesef firmalar da destek veriyor. Kişiler ailelere tavsiyede bulunmak istiyorsa da bunu çocuğun kimliğini ve fotoğraflarını kullanmadan yapmalı. İlla ki paylaşımda bulunulmak isteniyorsa da kapalı gruplar tercih edilmeli ve etiketleme yapılmaması gerekir" şeklinde konuştu.