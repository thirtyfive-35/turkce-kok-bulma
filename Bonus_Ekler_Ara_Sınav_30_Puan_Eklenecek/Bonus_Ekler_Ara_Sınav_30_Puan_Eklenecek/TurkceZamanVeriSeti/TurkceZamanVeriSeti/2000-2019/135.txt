 aynı kefede mi görüyorsunuz? Az önceki sözlerimden de anlaşılacağı gibi, röportajda teröristlerle ateistler aynı kefede mütalaa edilmiyor. Sadece, haksız yere adam öldürmenin ne büyük bir cinayet olduğunu ifade sadedinde İbni Abbas’ın katillerle Allah’ı inkar edenleri bir mütaala edişi meseleyi pekiştirme adına zikrediliyor. Nitekim biz de, yıllardır bu anlayışa bağlı yaşadık; sürekli, herkesi kendi konumunda kabul etmek gerektiğini vurguladık ve kim olursa olsun, inancı ne olursa olsun ‘mutlu yarınlar için el ele’ dedik ve kavgasız bir dünya arayışında olduk. İnsani değerler açısından, teröristle ateisti hiçbir zaman aynı kefede görmedik. Üzülenler olmuşsa ben de üzülürüm. ‘ATEİST’Lİ AYET YOK Kuran’da ateislerle ilgili hüküm yok iddialarına ne diyorsunuz? Lugatlara ve felsefe sözlüklerine göre, ateizm, teizmin temel iddialarını kabul etmeme, Yaratıcı’nın varlığını reddetme manasına geliyor. Ateist ise bir Yaratıcı’nın yokluğunu savunan doktrini kabullenen kişiye deniyor. İçinde ateist kelimesinin geçtiği ayet olduğunu iddia eden yok zaten. Fakat Kuran’da kafirler ve kafirlerin akibetleriyle alakalı yüzlerce ayet vardır. Görüştüğünüz insanlar arasında ateistler de var. Onlardan bir tepki aldınız mı? Hayatım boyunca herkese karşı yakın olmaya çalıştım. Görüştüğüm insanların inanç ve kanaatlerini hiçbir zaman irdelemedim, irdelemeyi de insani değerlere karşı saygısızlık sayıyorum. Görüştüklerim arasında ateistler de olmuş olabilir, onlara da farklı davranmamışımdır. Böyleleri varsa, ihtimal, röportajdaki ifadeyi doğru anladıklarından ve beni de düşüncelerimi de tanıdıklarından tepki göstermediler. Tepki göstermeleri için de herhangi bir sebep sözkonusu değildi zaten. Hayatım boyunca her insana ayrı bir álem ve ayrı bir sanat eseri olarak baktım. Global bir köy halini alan dünyamızda diyaloğun mecburi bir süreç olduğu ve insanların mutlaka birbirleriyle yardımlaşma yolları aramaları 