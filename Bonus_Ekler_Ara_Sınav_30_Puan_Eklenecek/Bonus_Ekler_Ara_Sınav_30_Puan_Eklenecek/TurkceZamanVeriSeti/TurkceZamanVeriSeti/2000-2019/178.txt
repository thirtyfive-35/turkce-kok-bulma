Aydın Doğan, şunları söyledi: ‘‘Bu sene spor, hepimizi güldüren, ortak bir sevinç etrafında birleştiren bir rol oynadı. Dünya Kupası'nda üçüncülüğü kazan Milli Takımımız, Türk gençlerinin kendilerine yeterli olanaklar verildiğinde neleri başarabileceğini herkese gösterdi. 12 Dev Adamımız önümüzdeki ayın sonunda basketbolda da aynı başarıyı tekrarlamak ve Türk gencinin tüm dünyaya neleri başarabileceğini göstermek için ter dökecek. Oysa çok değil. Daha 4-5 yıl önce uluslararası alanlarda, spor sahalarında esamemiz okunmuyordu. Bugün bu tabloyu tamamen tersine çeviren şey, spordaki tesisleşme hamlesidir.’’ Açılışı yapılan tesisin Türk sporunun gelişme ve yükselme yolunda önemli bir kilometre taşı olacağını vurgulayan Aydın Doğan, çok amaçlı spor tesisinin iki yılda tamamlandığını anlattı. Aydın Doğan, tesisin her türlü salon sporunun yapılmasına olanak verdiği gibi misafirhanesi, eğitim salonları ve idari bölümleriyle komple tesis olduğunu belirtti. Spordan Sorumlu Devlet Bakanı Fikret Ünlü de yaptığı konuşmada ‘‘Yarım kalan tesislerden bir liste çıkartarak Aydın Bey'e gittim. Tabii ki Gümüşhane'yi tercih ettiler ve gördüğünüz bu güzel spor tesisi Aydın Bey'in katkılarıyla yapıldı, Gümüşhane gençliğinin ve Türk sporunun hizmetine sunuldu’’ dedi. Açılış töreninde Aydın Doğan'ın konuşmasını dinlerken duygulandığını belirten Bakan Ünlü, ‘‘Gördüm ki, Aydın Bey Gümüşhane'ye ve çevresine daha çok yatırım yapacak. Ve hele en son verdiği örnek derelerde çimerek büyüdüğünü hatırladıkça bize galiba buraya bir yüzme havuzu yapmak görevi düşüyor, öyle anlaşılıyor’’ dedi. ‘‘Bugün Türkiye'de Gümüşhaneliler günü, Gümüşhane'de de Aydın Doğan günü yaşanıyor’’ diyen Bakan Fikret Ünlü, kendisinin bundan dolayı gururlu olduğunu söyledi. Törende Gümüşhane Valisi Gazi Şimşek, Aydın Doğan'a ve Devlet Bakanı Fikret Ünlü'ye birer plaket sundu. Gümüşhane Ticaret Odası Başkanı Niyazi Zengin de 
