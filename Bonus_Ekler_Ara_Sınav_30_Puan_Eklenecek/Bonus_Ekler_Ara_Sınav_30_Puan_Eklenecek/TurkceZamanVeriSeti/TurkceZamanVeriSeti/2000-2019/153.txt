kazancı, geçen yıl sonunda veya 2003'ün hemen başında mevduat hesabına para yatıran yatırımcılar elde etti. Bu yatırımcılar, geçen yıl sonundaki faiz oranlarının yüksekliğinden faydalanarak yüzde 65 oranında net getiri sağlamayı başardı. Ancak 2003'te faizlerdeki gerilemeler nedeniyle yıl başından sonraki dönemlerde mevduat hesabını tercih eden yatırımcılar aynı oranda getiri sağlayamadı. Örneğin, yılın son çeyreğinde mevduatı tercih eden yatırımcıların yıllık bazdaki kazancı yüzde 40-41'lere kadar düştü. Haliyle yüksek faizlerin etkisiyle mevduatı üçüncü olarak repo izledi. 2003'ün başında repoya yatırım yapan yüzde 64 düzeyinde gelir elde etmeyi başardı. Aynı faizde olduğu gibi yılın ilerleyen dönemlerinde repo oranları gerilediği için son üç ayda bu alanı tercih eden yatırımcıların yıllık bazdaki gelirleri yüzde 38-39 düzeyinde kaldı. DOLARCILAR KAYBETTİ Bu yıl en yüksek zararı dolar yatırımcıları gördü. 2003'e 1 milyon 650 bin liradan başlayan dolar, yıl içinde Irak Savaşı nedeniyle 1 milyon 750 binli değerlere kadar tırmandı. Daha sonraki süreçte dolar arzının yüksekliği, kurun gerilemesine neden oldu ve dolar 1 milyon 350 binli değerlere kadar düştü. Yılın son iş gününde Merkez Bankası dolar satış kuru 1 milyon 402 bin liradan kapanarak yılı yüzde 15 düşüşle bitirmiş oldu. Euro ise nominal bazda bakıldığında yüzde 2.26 yükseldiğinden bu para biriminin yatırımcıları dolara göre karlı bir yılı geride bıraktı. 2003'e 1 milyon 729 bin liradan giren Euro yılı 1 milyon 768 bin liradan kapattı. Bu değişimlere reel bazda bakıldığında dolar yatırımcısının zararı artarken, Euro yatırımcısı da kár elde edemedi. Reel bazda, enflasyonun yüzde 20 kabul edilmesi halinde her iki para biriminin yatırımcısı da yaklaşık yüzde 2 düzeyinde para kaybına 