 kadar boyutlandırıyor. Genelkurmay Başkanlığı dün askerin hem demokrasiye hem de emir komuta zincirine bağlılığına ilişkin açıklama yapmak zorunda hissediyor. Bu tartışmaların Ankara gündemini meşgul etmesi herhalde en çok operasyon bölgelerinde askeriyle, polisiyle, canla başla görev yapan güvenlik güçlerine ve başkentin, İstanbul’un göbeğinde evladını kaybeden annelere haksızlık.” Anadolu Ajansı'ndan 31 Mart'ta 1 Nisan şakası Anadolu Ajansı'nın (AA) dün yayına verdiği ve birçok gazeteyle internet sitesinde yer alan "Büyüyebilen robot geliştirildi" başlıklı haberin, AA muhabirlerinin kurguladığı "1 Nisan" şakası olduğu ortaya çıktı. Şakanın evrensel günü olarak kutlanan 1 Nisan için AA, "Büyüyebilen robot geliştirildi" başlıklı haberi yayına sundu. AA muhabirleri tarafından kurgulanan haberde, "Japon bilim adamlarının, tıpkı çocuklar gibi büyüyebilen robotlar geliştirdiği ve sahibi için özel üretilecek robotların, bebeklikten çocukluğa, ergenlikten gençliğe insan hayatının tüm evrelerini geçirecek şekilde tasarlandığı" ifadeleri yer aldı. Haberde prototip robot için kullanılan "Hashari Samaray" adında, "haşarı" sözcüğü ile "yaramaz" kelimesinin tersten yazılışı kullanıldı. Japoncada "z" harfinin "s" ile okunmasından dolayı "yaramaz"ın z'si s'ye dönüştürüldü. Robotu geliştiren ekibin hayali lideri Prof. Dr. Hikaru Nasinisakashi'nin adı da "Nisan Şakası" sözcüklerinden oluşuyor. AA, daha önce de abonelerine 1 Nisan şakası yapmıştı. 2009'da yayımlanan "İlk kez Dünya'ya çok benzeyen gezegen keşfedildi", 2012'de yayımlanan "Hamilelik süresi 5 aya iniyor" ve 2013'te yayımlanan "Taksim’de doğalgaz bulundu” başlıklı haberler, gazeteler, internet siteleri ve sosyal medyada büyük yankı uyandırmıştı. Dünyaca ünlü şakalar Dünyaca ünlü basın organları da 1 Nisan'da abonelerine ve okurlarına çeşitli şakalar yapmıştı. Tarihe geçmiş ünlü şakalardan bazıları şöyle: "İsviçre'de Spagetti Hasadı - 1957": BBC'nin haber programı Panorama, İsviçre'de çiftçilerin sıcak geçen kış 