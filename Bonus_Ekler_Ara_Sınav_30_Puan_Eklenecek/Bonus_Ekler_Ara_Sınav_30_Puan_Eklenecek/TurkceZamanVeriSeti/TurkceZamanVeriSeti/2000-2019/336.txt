 İki yılda 116 proje ortaya kondu. Bize partinin dinamik unsurları olarak vatandaşın hayrını görebileceği bu projeleri geliştirmek ve sadece üniversitelerde değil kıraathanelerde, tarlada, sokakta, sanayide her yerde anlatmak düşüyor. Sadece öğrenciler değil asgari ücretin yarısına, sigortasız, merdiven altında çalışanlar da bizi ilgilendiriyor. Toplumun her kesimine dokunacağız. ONURSAL ADIGÜZEL- Dokunma problemi kalktı ama bir de örgütlerin bir araya gelip sinerji oluşturması gerekiyordu. İç kavgalarından arınmış ve artık tam anlamıyla yüzünü sahaya dönmüş bir CHP var. UMUT AKDOĞAN: Şöyle bir pozisyona da düşmek istemeyiz: Deniz Baykal dönemi kötüydü, yeni dönem iyi. Hayır böyle bir şey yok. Biz bunları söylerken, örneğin 1 Mart tezkeresinde CHP’nin duruşunu inkar edemeyiz. Sadece basit özeleştiriler yapıyoruz. Mesela Ankara’dan Çankırı 130 kilometre. CHP Çankırı’da miting yapmamış. Çok ideolojik, derinlikli tartışmalara girmeye gerek kalmadan ‘Ya kardeşim niye kimse 130 kilometre ötedeki bu yere gitmedi’ diyebileceğimiz bir sistem. Kalkıp oraya gitmezseniz oradan oy alamazsınız. Peki biz gittik de ne oldu; çok mu oy aldık. Hayır, ama bir daha, bir daha gideceğiz. Bence genel başkan değiştiğinden bu yana yıkılan en önemli tabu bu. SÜREKLİ KONUŞAN SİYASETÇİ PROFİLİ OUT GÜL ÇİFTÇİ: Umut sadece biziz diyemeyiz. CHP’nin umutlarından bir tanesi biziz. UMUT AKDOĞAN- Genel başkan ‘CHP hem çınardır, hem filizdir’ diyor ya; bizleri ‘filiz umut’ olarak nitelendirebilirsiniz. Genç KPSS’ye girmiş umudu kırılmış, sütten zehirlenmiş umudu kırılmış, sınavı kazanmış ama atanamamış umudu kırılmış. Ahmet Arif’in şiirindeki gibi "kendini yıkan, öyle mahsun, öyle garip bakan" ne kadar insan varsa, hedef kitlemiz onlar. Bizim sözümüzü tutacağımızı lisan-ı münasiple anlatmamız gerekiyor. Ama 50 kelime konuşuyorsak 50 kelime 