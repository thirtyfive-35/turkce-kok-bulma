açıklamasında şöyle dedi: "Akşam Gazetesi’nde, ’Vur emri polis şefinden’ başlığı altında şahsımı ve teşkilatımı hedef alan haber, yalan, iftira ve karalama kampanyasının asılsız bir ürünüdür. Kamuoyunda bilgi kirliliği oluşturmaya ve kafaları karıştırmaya yönelik kampanyanın bir parçasıdır. Bu haberden sorumlu olanlar hakkında ceza ve tazminat davası açacağım." Öztürk, Cumhuriyet Savcılığı’na giderek hakkında yazılanlarla ilgili suç duyurusunda bulundu. Yayından kaldırılan “Kurtlar Vadisi-Terör” dizisini hazırlayan Pana Film, Radyo Televizyon Üst Kurulu (RTÜK) heyetince ”dizinin devamının yayımlanması halinde kanala 1 ay kapatma cezası verileceği, akabinde kanalın yayın izninin iptal edileceğinin” ifade edildiğini bildirdi. Pana Film'in yaptığı yazılı açıklamada, RTÜK Başkanı Zahid Akman'ın bir televizyon kanalında katıldığı canlı yayında, “Kurtlar Vadisi Terör dizisinin RTÜK tarafından yasaklanmadığını, sansür iddialarının gerçek dışı olduğunu” söylediği belirtildi. Akman'ın sözlerinin gerçeği yansıtmadığı savunulan açıklamada, şu görüşlere yer verildi: “Gerçekler ise şu: RTÜK heyeti, oy birliğiyle, dizinin birinci bölümünde yasalara aykırı bir durum olmamasına rağmen, dizinin devamının yayımlanması halinde sözlü ve yazılı uyarı olmaksızın kanala bir ay kapatma cezası verileceğini ve akabinde kanalın yayın iznini iptal edeceklerini ifade etmişlerdir. RTÜK Başkanı, bu toplantıda kendisine gelen şikayet mesajlarını delil olarak sunarken, dizinin varlığı ile ilgili olumlu mesajları '154 bin şuursuz kişi olabilir' diye değerlendirmiş, canlı yayında ise kendi cümlesini çarpıtarak 'kanala da şikayet mesajları geliyormuş' ifadesini kullanmıştır.” Gerçeklerin ortaya çıkarılması için toplantı tutanaklarının açıklanmasının talep edildiği açıklamada, şunlar kaydedildi:
“Devletimizin bir kurumunun başındaki yetkilinin bu şekilde gerçek dışı beyanat vermesini esefle kınıyoruz. Sansürcü ve şantajcı zihniyetin ruh hali olarak görüyor, gerçeklerin er ya da geç ortaya çıkacağına inandığımızı ifade ediyoruz.” Kurtlar Vadisi-Terör 
