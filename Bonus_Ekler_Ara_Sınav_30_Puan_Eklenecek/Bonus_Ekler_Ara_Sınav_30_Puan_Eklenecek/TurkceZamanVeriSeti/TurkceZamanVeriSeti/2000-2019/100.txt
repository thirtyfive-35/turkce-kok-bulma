önünde çok önemli bir tarih var: 3 Ekim. Yani AB ile müzakerelerin başlayacağı tarih. AB ile müzakerelere Türk gibi başlayıp, Avrupalı gibi bitirmek için, başlangıçtaki ivmemizi yitirmememiz gerekiyor. Fakat Başbakan’ın şekillenen programına baktığım zaman bu konunun biraz ikinci plana atıldığını görüyorum. Bana kalırsa Başbakan’ın bu dönemde Avrupa ülkeleri ile ilişkilere bir miktar daha fazla önem vermesi gerekiyor. Özellikle de, Türkiye ile müzakerelerin başlayacağı zaman dönem başkanlığını devralmış olacak olan İngiltere ile. İngilizler, Başbakan’ın İngiltere ile ilişkilere biraz daha önem vermesi gerektiğini düşünüyorlar. Söyledikleri şu: ‘Başbakan Erdoğan İngiltere ile daha yakın durmalı. Özellikle de bugünlerde. Çünkü Haziran’dan sonra dönem başkanlığı, İngiltere’de yaklaşan seçimler falan derken Başbakan Blair’in ajandası hayli yüklü olacak ve Türkiye’ye konsantre olması güçleşecek. Oysa şimdi tam zamanı. Türkiye hem Atlantik’in öte yakası ile ilişkilerdeki gerginliği gidermek, hem de AB meselelerini konuşmak için Blair ile bugünlerde daha sıkı bir işbirliği içinde olmalı’ Bu mesaj Başbakan Erdoğan’a mutlaka başka kanallardan da iletilmiştir. Ama benim hatırlatmamda da bir mahzur yok herhalde. NE ZAMAN ADAM OLURUZ? Her çocuğu kendi çocuğumuzmuş gibi düşündüğümüz zaman. Baykal, Sarıgül’den tarikat desteği istedi ANAYASA ve Siyasi Partiler Kanunu üzerinde uzman bir hukukçuyla CHP Kurultayı’nı konuşuyoruz. CHP Kurultayı’nın iptali için yargıya gidilmesi ne gibi sonuçlar getirir?- Esas olarak Kurultay’da büyük haksızlık ve hukuksuzluk yapıldığı ortada... Ama yargı bu konuda görev yapmaktan çekiniyor artık... Tayyip Erdoğan’ın siyasi parti genel başkanı olabilmesi olayını hatırlayınız. Anayasa ve Siyasi Partiler Yasası’nda değişiklikler yapıldı, bazı şeyler budandı ve siyasiler kendilerini bir yerde yargı denetiminden kaçırdılar. Anayasa değişikliklerine Baykal da destek verdi o zaman.