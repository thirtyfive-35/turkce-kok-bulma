Brown, suratsız, kafası karışık ve beceriksiz bir adam olarak görülen eşinin kariyerinde aktif rol oynuyor. 1.1 milyon takipçisiyle Twitter’ı sürekli olarak kullanan Sarah Brown, Mumsnet’in de üyesi. İlk ortaya çıktığında annelerin sanal buluşma mekanı olarak ortaya çıkan site 850 bin üyesiyle potansiyel bir siyasi güç olarak görülüyor. Brown için anketler düzenleyen Deborah Mattinson, İngiliz Times gazetesine, “Mumsnet, önümüzdeki seçimlerde yarışın anahtarı olacak modern annelerin sembolü haline geldi” dedi. Mumsnet’in geçen ay Google’ın Londra’daki ofisinde düzenlenen 10’uncu kuruluş yıldönümü partisine şahsen katılan Brown, sitenin “İngiltere’nin yaşam biçimini değiştiren sosyal devrim”in bir parçası olduğunu söyledi. Sarah Brown da kendi konuşmasında Mumsnet’in “hem üzerimize titreyen bir anne, hem saçmalamayan bir kayınvalide hem de süper bir dadı” olduğunu söyledi. MECLİSTE KURABİYE TARTIŞMASI Mumsnet siyasete o kadar karıştı ki, Brown’un internet üzerinden verdiği röportajda vergiler ve nükleer silahları tartıştıktan sonra sorulan en sevdiği kurabiyeyle ilgili sorular rakiplerinin eline koz vermiş oldu. Aslında yaşananlar Brown’un suçu da değildi; soruyu görmemişti çünkü (ki sonradan “içinde çikolata olan her şeyi severim” diye cevap da verdi). Ama Başbakan’ın yaşadığı kafa karışıklığı Daily Mail gazetesinin “Brown’un siyaseten doğru cevabın ne olduğuna bir türlü karar veremediği” yorumunu yapmasına ve Cameron’ın kendisini Meclis’te eleştirmesine neden oldu. Cameron, “Önümüzdeki altı ayı net bir cevap veremeyen, kendi yasasını kabul ettiremeyen, kendi sığınağında yaşayan, ne tür kurabiye sevdiğini bile bilmeyen bir başbakanla mı geçireceğiz?” dedi. Ancak Cameron da Ulusal Sağlık Hizmetlerinin özürlü çocuklar için ücretsiz bebek bezi dağıtmasıyla ilgili soruda takılınca Mumsnet kaynaklı utançlardan payını almış oldu. İnternetteki anneler, Cameron’ın “Bu konuyu düşüneceğim” cevabından memnun 