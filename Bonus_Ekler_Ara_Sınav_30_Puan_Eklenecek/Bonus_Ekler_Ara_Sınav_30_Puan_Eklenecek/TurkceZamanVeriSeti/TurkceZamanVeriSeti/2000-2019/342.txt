üzerine, Bakanlık'ta ve taşra teşkilatlarında öğretmen ünvanlı geçici görevli kimsenin kalmayacağını dile getiren Bakan Dinçer, 'öğretmen sınıfta' sloganıyla hareket edeceklerini anlattı. 'Tek ders' sınavının yapılıp yapılmayacağının sorulması üzerine Dinçer, “Evet, olacak. Tek dersten kalan çocuklarımız için sınav olsun istiyorum” yanıtını verdi. Suriye'den gelenlerin kaldığı konteyner kentlerde çocuklara eğitim verilip verilmeyeceği sorusuna Dinçer, konteynerlerde çocuklara eğitim verilmesine yönelik hazırlıkların yapıldığını söyledi. Mevcut müfredata göre ancak derslerin Arapça olarak verileceğini dile getiren Dinçer, Arapça bilen öğretmenlerin buralarda görev yapacağını söyledi. Dinçer, “Çocukların eğitimini ihmal etmemekle birlikte ailelerin Türkiye'de kalmalarını pekiştirecek bir tavırdan da uzak bir üslup içinde yapmayı planlıyoruz” diye konuştu.
FATİH Projesi'nin yeni eğitim ve öğretim yılında daha geniş bir alana yayılacağını belirten Dinçer, geçen dönem 52 okula döşenen akıllı tahtaların yeni dönemde 3 binden fazla olacağını ve daha fazla öğrenciye tablet bilgisayarlar dağıtılacağını belirtti. Oyun ve fiziksel etkinlikler dersi Okula yeni başlayacak çocukların müfredatına ilişkin soru üzerine Bakan Dinçer, ders saatlerinin önemli oranda azaltıldığını vurguladı. Bu çocuklara her gün bir saat 'oyun ve fiziksel etkinlikler' diye bir ders konulduğunu bildiren Dinçer, “Her gün için bir oyunun müfredatını hazırladık. Her gün için bir oyun kartı hazırladık. Öğretmeni ve öğrencisi oynayacak ve oynarken öğrenecek. Yine her gün bir saat daha önceden var olan serbest etkinler koyduk. Bunda da yine çocuklara okuma yazma öğretmelerine mani olacak tedbirler alıyoruz. İstiyoruz ki çocuğumuz nisan, mayısta okumayı öğrensin” dedi. İlk sene çocuklara okulu, öğrenmeyi ve öğretmeni sevdirmeyi amaçladıklarını da söyleyen Dinçer, “Okullara zeka oyunlarının olduğu salonlar kurduruyoruz çocuklar için. Mekanlar da değişiyor. Elimizde şu anda bütün
