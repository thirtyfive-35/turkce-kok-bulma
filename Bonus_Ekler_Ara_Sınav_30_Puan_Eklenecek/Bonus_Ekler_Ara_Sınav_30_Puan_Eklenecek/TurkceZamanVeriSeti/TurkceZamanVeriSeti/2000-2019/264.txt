dahil her türlü askeri maksatlı faaliyetler, çevre mevzuatı hükümleri doğrultusunda çevre denetimine tabi tutulacak. Tüm askeri birimler çevreye zarar verilmemesi için gerekli önlemleri alacak, personel istihdam edecek. Alınacak önlemler arasında su kirliliğinin kontrolünün sağlanması, atık suyun çevreyi kirletmesine engel olunması, deniz suyunun kirlenmesinin gözlem altında tutulması, ses kirliliğine engel olunması yer alıyor. Bir kaza veya olağanüstü durumda muhtemel olumsuz çevresel etkileri kontrol altına almak ve azaltmak üzere önceden hazırlanmış olan acil durum planları uygulanacak. Bu planlar önceden hazırlanacak, tatbikatlarla geliştirilerek koordine edilecek. Yönetmelik hükümlerini, Genelkurmay Başkanı, Milli Savunma Bakanı, İçişleri Bakanı ile Çevre ve Orman Bakanı birlikte yürütecek. Efes örneği Efes 2009 Tatbikatı’nda çevreye verilen önem sonucu ilk defa doğada eriyen kağıt kullanılmıştı. Senaryo gereği bombalanan arazideki düşman güçlerine ’Teslim olun’ çağrısı doğada eriyen kağıtla yapılmıştı. ’Metalci selamından’ gözaltına alınan gençleri CHP savunacak BAŞBAKAN Tayyip Erdoğan’ın konvoyunun geçişi sırasında ’metalci selamı’ yapan 5 gencin, ’Devlet büyüğüne saygısızlık’ suçu işledikleri gerekçesiyle gözaltına alınmasına CHP İstanbul İl Başkanı Gürsel Tekin tepki gösterdi. Rıfat Emrah Altınyağ, Yusuf Şengül, Murat Uğurlu, İlhan Sözel ve İdil Tekin’in 21 saat sorgulandığını anlatan Tekin, "Gözaltına alınan gençler kabul ettiği takdirde, hukuki sürecin bir parçası olmak ve gençlerimizin keyfi olarak gözaltına alınmasının hesabını sormak istiyoruz. Keyfi olarak gözaltına alınan gençlere sahip çıkmak borcumuzdur. Başbakan farklılıklara tahammül edemiyor" dedi. 5 gencin CHP’ye oy verdiğini söylediklerini ve karakolda bu yüzden Türk Sanat Müziği dinletildiğini anlatan Tekin, şöyle konuştu: "Gençlerin ifadelerine göre, kendilerine zorla müzik dinletilmiş. Bunun adı işkencedir. ’İşkenceye sıfır tolerans’ diyenlerin sözlerinin büyük bir balon olduğu bu olayla bir