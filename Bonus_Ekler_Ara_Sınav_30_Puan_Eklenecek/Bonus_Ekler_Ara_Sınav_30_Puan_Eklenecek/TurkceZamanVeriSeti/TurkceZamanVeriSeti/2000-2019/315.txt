nakline başlanacağını bildirdi. Sigaranın çok tüketildiği bir ülke olmasından dolayı Türkiye'de kronik bronşitli sayısının giderek arttığını vurgulayan Altın, sözlerini şöyle sürdürdü:
“Türkiye için yılda 300-400 civarında akciğer nakli gereksinimi olduğunu tahmin ediyoruz. Kronik bronşitin ağır formları ve kot taşlamacılarında görülen rahatsızlık durumlarında akciğer nakli gerekmekte. Hastaların hem daha uzun ve hem daha rahat yaşamalarını sağlayacak akciğer nakli, Avrupa ülkelerinde 100 bin dolara mal olurken bizde 10 bin dolar maliyete sahip. Hepimizin beklentisi 2011'de hastanemizde yurt dışında eğitimini almış transplantasyon ekibimiz akciğer nakli yapmak üzere bekleme listesindeki hastalara hizmet vermek üzere hazır durumdadırlar.” HERKES ORGAN BAĞIŞINI OTURUP BİR DÜŞÜNSÜN Organ Nakli Koordinatörleri Derneği Ahmet Çakıroğlu, akciğer naklinin Türkiye'de 10 bin dolara mal olduğunu anımsatarak, “Değil 10 bin dolar, şu an 1 milyon dolarınız dahi olsa organ nakli yaptıramazsınız, çünkü bu, herhangi bir yerden alacağınız yedek parça değil” dedi.
Çakıroğlu, insanların, çok yakınlarının vefatı durumunda onların organlarını bağışlayıp bağışlamayacağı konusunda kendi kendine oturup düşünmesi gerektiğini vurguladı.
Türkiye'de trafik kazası, yüksekten düşme, silahla yaralanma gibi olaylar ve buna bağlı olarak beyin ölümünün Avrupa'ya göre daha fazla, buna karşılık organ bağışının daha az olduğunu kaydeden Çakıroğlu, “Bize düşen, kendimize bakmamız, bunu düşünmemiz. İnşallah kimsenin başına gelmez ama o gün geldiğinde bu konuyu düşünmüş ve karar vermiş olarak hazır olmamız lazım” diye konuştu.
Ahmet Çakıroğlu, Dernek olarak, ailelerin zor zamanlarında, yani yakınları yoğun bakımda ve beyin ölümü gerçekleşmiş olduğu vakalarda görev yaptıklarını ifade ederek, “Yoğun bakımda yakınını kaybetmiş bir kişi, eğer 'Evet' demezse, vefat eden bir kişiyle beraber organ bekleyen 4 kişiyi daha toprağa veriyoruz” 
