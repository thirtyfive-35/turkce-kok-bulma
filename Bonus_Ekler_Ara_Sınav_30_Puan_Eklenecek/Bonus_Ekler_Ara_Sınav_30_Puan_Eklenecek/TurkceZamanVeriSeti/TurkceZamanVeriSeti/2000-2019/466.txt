gittiğini bilmiyorum. Akabinde 13 Temmuz 2016 tarihinde İstanbul’a uçak ile indiğinde iniş işlemlerinin yapıldığı sırada Adil Öksüz ile merhabalaştım. Bunun haricinde bir şey konuşmadım. Adil Öksüz’ün benim gittiğim uçakta Amerika'ya gidip gelmesi tamamen bir tesadüftür. Devamında ben İstanbul’da bulunan evime gittim. 13,14 Temmuz 2016 tarihlerinde İstanbul’da evimde kaldım. 'AKINCI’DA HİÇ BULUNMADIM' Darbe günü olan 15 Temmuz 2016 tarihinde Akıncı Üssünde hiç bulunmadım. Akıncı Üssü kamera kayıtlarında bulunan kişi ben değilim. Darbeye herhangi bir şekilde katılmadım ve iştirak etmedim. 16 Temmuz 2016 tarihinde Akıncı Üssü yakınlarında jandarma tarafından yakalandım. Buraya önceden tanıdığım Harun Biniş’in talebi doğrultusunda Kazan civarında gayrimenkul bakmaya gitmiştim.” Yunanistan'a böyle kaçmışlar 15 Temmuz darbe girişiminde 66. Mekanize Piyade Tugay Komutanlığı'ndan çekilen yeni görüntüler dava dosyasına girdi. Görüntülerde Yunanistan'a kaçan darbeci helikopter personelinin kışladan kaçışları da var. 15 Temmuz darbe girişimi öncesinde 66. Mekanize Piyade Tugay Komutanlığı'nda yapılan toplantı, darbe teşebbüsü günü tugayda yaşananlar ve burada darbecilerle çatışan Piyade Kurmay Albay Sait Ertürk'ün de aralarında bulunduğu, 4 kişinin şehit edilmesi ile A Haber televizyon kanalını işgal teşebbüsüne ilişkin 50'si tutuklu 132 sanığın yargılandığı dava dosyasına yeni görüntüler ulaştı. 11 DAKİKA 32 SANİYELİK GÖRÜNTÜ DOSYAYA GİRDİ Dava dosyasına giren 11 dakika 32 saniyelik görüntülerde 14 Temmuz 2016 tarihinde yapılan darbe teşebbüsü planlama toplantısı ile 15 Temmuz 2016 tarihinde darbe girişimi esnasında Topkule Kışlası'nda yaşanan hareketliliğe yer veriliyor. ESKİ İL JANDARMA KOMUTANI KIŞLADA 14 Temmuz 2016 tarihinde saat 11.25'de Murat Yanık, Uzat Şahin ve Mehmet Murat Çelebioğlu ile eski İstanbul İl Jandarma Komutanı Albay Gürcan Sercan'ın kışlaya girmesi görüntülere yansıyor. 14.45'de