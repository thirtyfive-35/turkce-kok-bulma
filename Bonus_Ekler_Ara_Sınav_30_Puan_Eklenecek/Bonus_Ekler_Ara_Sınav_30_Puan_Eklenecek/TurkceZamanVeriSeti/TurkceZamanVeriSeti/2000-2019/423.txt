Ertürk, konuyla ilgili iki de yazı kaleme almış. Ertürk’ün o yazılarına göre 30 yıllık ‘aynılık taşıyan’ mezuniyet törenlerinde gelenek yıkıldı. Ertürk, Nazım Hikmet’in Kurtuluş Savaşı ve Atatürk şiirlerini törenin başköşesini süsleyen şemaya koydurdu. Genelkurmay Başkanı dahil tüm komutanlar o an gördükleri bu değişikliğe olumlu yaklaşım sergilediler. Değişim rüzgârı mezuniyet töreni ile sınırlı kalmadı, okulun ‘Pusula’ adlı dergisinde de öğrencilerin Nazım ile ilgili görüşleri ve araştırmaları yer aldı. Yetinilmedi, 2010 yılında çekilen ve okulu anlatan belgeselde Nazım’dan şiir okunup, okula giriş-çıkış tarihleri aktarıldı. Kütüphanede bir Nazım Hikmet köşesi açıldı. ‘Yüz’leri bizde saklı röportaj Çin’in işgali altındaki Doğu Türkistan’dan kaçarak İstanbul’a gelen 500 Uygur Türkü, yaklaşık 1 ay önce Kayseri’de metruk vaziyette bulunan ve yıkım kararı olan polis lojmanlarına yerleştirildi. Sığınmacı Uygur Türkleri yeni evlerinin kapılarını ilk defa Hürriyet’e açarak Doğu Türkistan’dan İstanbul’a kaçış hikâyelerini anlattı. Ama yüzlerini göstermeden ve adlarını saklayarak. Çünkü, tanınmaları halinde Çin yönetiminin geride kalan akrabalarına zarar vermesinden korkuyorlar. İşte binlerce kilometrelik kaçışın ve o insanların öyküsü: 1 MAHALLE 2 DEV BAYRAK Kayseri’nin Melikgazi ilçesinde, Maliye Bakanlığı’na ait Şeker Mahallesi’nde eski ve bakımsız görünen lojmanların arasında dev 2 bayrak dalgalanıyor. Biri kırmızı beyaz Türk bayrağı, diğeriyse mavi beyaz (Gök bayrak) Doğu Türkistan bayrağı. Burası, Kayseri’nin 2’nci Uygur Türkü mahallesi... Kayseri, ilk defa 1950’lerde Çin’den kaçarak Türkiye’ye sığınan Uygur Türkleri’ne ev sahipliği yapmıştı. Bu yıl başında yürürlüğe giren ve Doğu Türkistan’daki insanların ibadetlerini anayasal suç kapsamına sokan düzenleme nedeniyle son birkaç ayda Uygur Türkleri yeniden yoğun dalgalar halinde göçe başladı. Uygur Türkleri’nin göç etmek istedikleri ülkelerin başında da Türkiye