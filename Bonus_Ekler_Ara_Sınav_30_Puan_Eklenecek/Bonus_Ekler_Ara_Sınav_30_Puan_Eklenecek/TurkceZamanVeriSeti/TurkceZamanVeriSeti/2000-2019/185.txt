savaşçı insanlar’’ dedi. Ziyaretimizin Irak'la ilgisi yok Steaven Tomaszeski, geminin Irak'a müdahale için bölgeye gönderilip gönderilmediği yönündeki sorumuza gülümseyerek şu yanıtı veriyor: ‘‘4 gün Marmaris'te olmamızın tek nedeni askerimize moral sağlamak. Savaşla ilgili herhangi bir durumumuz yok.’’ biz askeriz politika bilmeyiz Amerika'nın 'Irak'ı vuracağız. Türkiye'nin de yanımızda olmasını istiyoruz' açıklamalarıyla ilgili görüşü sorulduğunda Tomaszeski, politikacı olmadığını söylüyor ama politik bir yanıt vererek, ‘‘En güzel şey bizlerin asker olup politikayla ilgili herhangi bir şey konuşmamamız. O bizim işimiz değil’’ diyor. Personel 18 saat çalışıyor 6’ncı Filo Grup Komutanı Tuğamiral Steaven Tomaszeski, ‘‘Herkes 18 saat çalışıyor, spor yapmaya zaman kalmıyor’’ diyerek günün nasıl geçtiğini şöyle aktarıyor: ‘‘Sabah 6'da kalkıyoruz. Kahvaltıdan sonra günün değerlendirmesi yapılıyor. Çalışma programı uygulamaya konuluyor. Uçuş pistinden yemekhaneye kadar her yerde yoğun bir tempo var. Gece iş bittiğinde alınan duşun ardından herkes yatar. 5-6 saat uyunur. Yemeklerimiz bildiğiniz şeyler. Boş zaman kalırsa ki bu çok zor, kütüphanede, internet başında ya da spor salonunda olabilirsiniz. Bir asker ortalama 2 bin dolar kazanır. Belki bu Türk standartlarına göre iyi bir para gibi görünür ama ABD şartlarına göre normal.’’ Tomaszeski, Marmaris'in adını, daha önce gelen gemiler sayesinde öğrendiğini belirterek, ‘‘Çok methedildi. Denildiği kadar varmış’’ diyor. Türkler çok sıcak insanlar Davetliler, özel törenle Başkan Karadinç, Kaymakam Küçük, Aksaz Deniz Üs Komutanı Tuğamiral Ahmet Aksoy ile Aksaz Harp Filo Komutanı Tümamiral Erdal Bucak tanıtılıyor. Daha sonra mikrofondan davetlilere seslenen Tomaszeski, Marmaris'e gelmekten, özellikle Türklerle tanışmaktan, onların cana yakınlığı ve sıcakkanlı olmalarından duyduğu memnuniyeti anlatıyor. VİP'lerin seçimi ve davet edilmesi görevini yürüten emekli albay Güner