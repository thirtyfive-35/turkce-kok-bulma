2014'te çekilen ve Suriyeli adamın bir çocuğun cesedini taşıdığı fotoğraf karesi ise sosyal medya hesaplarınca dezenformasyon amacıyla Türkiye'nin harekatı sırasında yaşanmış gibi gösterildi. GREENPEACE PANKARTINI DEĞİŞTİRDİLER Sosyal medyada bir manipülatörün, ABD Başkanı Donald Trump'a ait bir bina üzerine asılmış gibi değiştirilen video görüntüsünü "(Trump) Kürt halkına ihanet etti ve Kürtleri öldürdü." şeklinde montajladığı ancak pankartın altında "Greenpeace" yazısının unutulduğu görüldü. Başka bir sosyal medya kullanıcısı, manipülatöre yanıtında pankartın üzerindeki yazıyı aynı yöntemle değiştirerek "Yalan yaymayı bırakın, işleri daha da kötüleştiriyorsunuz." ifadesiyle karşılık verdi. Örgüt destekçilerinin, Fırat Kalkanı ve Zeytin Dalı harekatları sırasında da dünya genelinden savaş ve katliam fotoğraflarını sosyal medyada manipülasyon ve dezenformasyon amacıyla kullandığı daha önce de gözler önüne serilmişti. Su ürünleri yasa teklifi Meclis’te... Bizden evet Işıkla avlanma tamamen yasaklanıyor... Trolle avlanana 3 yıl hapis geliyor... Kaçak avlanan gemilere el konuluyor... 48 yıllık Su Ürünleri Yasası’nı yeni baştan düzenleyen yasa teklifi, Meclis Tarım, Orman ve Köy işleri Komisyonu’nun 14 saatlik kesintisiz toplantısında uzun tartışmaların ardından kabul edildi. Gelecek hafta Genel Kurul’da görüşülmesi beklenen yeni düzenlemenin detayları şöyle: YUNUS AV DEĞİL Teklife göre, balık yetiştiricilik tesislerinin kullandıkları gemiler de ruhsata bağlanacak. Mevcut yasada yunus balıklarının avlanabileceği izlenimi veren hüküm ayıklanıyor. “Yunus balığı avcılarına gerekli tüfek ve fişekleri kooperatifler eliyle meccanen vermeye ilgili bakanlık yetkilidir” ifadesi yasadan çıkarılıyor. Yunus türlerini korumayı amaçlayan bu adım, Türkiye’nin taraf olduğu Bern Sözleşmesi hükümlerine de uyum sağlamayı amaçlıyor. Yeni düzenlemeyle kaçak su ürünlerinin yanı sıra gemilere ve avcılık malzemelerine el konulup mülkiyeti kamuya geçirilebilecek. Ruhsat tezkeresini almadan gırgır ağları veya orta su trolü