 lideri yaptı. Seni açlığa, yoksulluğa mahkum eden AK Parti'nin yönetim kadrosu yaptı. Sen o yönetim kadrosuna ders verdiğin gün, bu sorunların bitecektir. Çalışan, üreten alın teri döken herkesin yanında olacağız." diye konuştu. Grup toplantı salonunda Denizli'nin Acıpayam ilçesinden gelenler olduğuna işaret eden Kılıçdaroğlu, Acıpayam depremini hatırlatarak, tekrar geçmiş olsun dileğinde bulundu. Acıpayam'daki sorunları CHP'li belediyeler imkanları dahilinde çözmeye çalışırken, iktidardan bu yönde bir adım olmadığını belirten Kılıçdaroğlu, deprem sonrası bölgeye giden iktidar mensuplarının ilçede arabayla dolaşıp döndüklerini ileri sürdü. İlçeyi gezip vatandaşların dertlerini tek tek dinlemeye çalıştığını, vatandaşların da kendisine bunları anlattığını aktaran Kılıçdaroğlu, "Bir dahaki seçimlerde bunu yapanlara ders vermek sizin demokrasi görevinizdir." dedi. "devlette liyakat kalmadı" Kılıçdaroğlu, "Bu kadar zam nasıl oluyor?" sorusunu sorarak, bunun nedenini devlette liyakatin kalmamasına bağladı. Her şeye bir kişinin karar verdiğini ileri süren Kılıçdaroğlu, şöyle konuştu: "O sanıyor ki sarayda oturarak, herkesin huzuru yerinde. Çünkü bakıyor saraya herkesin işi tamam. Herkes bir değil, iki maaş alıyor. Tam bir arpalığa dönmüş. Buradan AK Partili kardeşlerime seslenmek isterim, önümüzdeki hafta size sarayın Türkiye Cumhuriyeti Devleti'ni nasıl arpalık haline getirdiğini açıklayacağım. Vatandaş vergi verir, nasıl bu paralar dağıtılır? Kimlere dağıtılır? Kimlerin bir eli yağda, bir eli balda. Önümüzdeki hafta açıklayacağım. Hiç endişe etmeyin. Biz bu güzel vatanın her kuruşunun doğru harcanmasını isteriz. Eğer 82 milyonun ödediği vergiler birilerinin cebine akıyorsa, birileri doğru dürüst ısınamazken birileri sarayda krallar gibi yaşıyorsa o ülkede sorun var demektir. O ülkede huzur yok demektir. O nedenle biz, bu doğru bilgileri paylaşacağız ama daha sonra seçimlerde de hep birlikte gereğini yapacağız. Demokratik 