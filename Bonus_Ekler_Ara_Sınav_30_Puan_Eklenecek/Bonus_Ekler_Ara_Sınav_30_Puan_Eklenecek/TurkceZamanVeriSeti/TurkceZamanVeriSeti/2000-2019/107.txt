 güçlendirme projelerini yapmak. Bu amaçla, Milli Eğitim Vakfı ile beş üniversiteden oluşan bir yürütme komitesi oluşturuldu.* * *Hürriyet’ten komitenin çalışmalarına bizzat İcra Kurulu Başkanı Vuslat Doğan Sabancı katıldı. Komiteye giren üniversiteler şunlardı: Orta Doğu Teknik Üniversitesi, İstanbul Teknik Üniversitesi, Yıldız Teknik Üniversitesi, Boğaziçi Üniversitesi ve Çukurova Üniversitesi. Bu çerçevede Türkiye’nin belli başlı mühendislik ve danışma şirketleri tam 767 binayı kontrolden geçirdi, en ileri mühendislik teknikleriyle denetledi. Sonuçlar 9 ay gibi rekor bir sürede tamamlanıp bizzat Milli Eğitim Bakanı Hüseyin Çelik’e iletildi.2.7 trilyon liralık bağışla yapılan bu çalışmaların piyasa değeri 7.8 trilyon civarındaydı. Çünkü şirketler de kampanyaya bu yolla katılmışlardı. Yani 2004 yılı başı itibarıyla bakanlığın elinde, muhtemel bir depremde yıkılması ihtimali bulunan binaların raporları bulunuyordu.* * *Şimdi size bu rapordan isim vermeden sadece rakamsal olarak çarpıcı bir sonuç açıklayacağım. İncelenen 132 okuldan 70’ine ait 123 binada, bir deprem halinde yıkılma ihtimali var. Bunların hemen güçlendirilmesi gerekiyor. Kampanyada toplanan paralarla bu 123 binanın güçlendirilme projeleri de yapılıp bakanlığa verildi. Bu noktaya kadar kampanya gayet iyi yürüdü. Bakan Hüseyin Çelik, söz konusu binaların en geç 2004-2005 öğretim yılına kadar güçlendirileceği sözünü verdi. Bunun için de 20 trilyon lira ödenek ayrıldığını belirtti. İlk çalışmalar da Hakkari bölgesindeki okullarda başlayacaktı. Peki bundan sonra ne oldu? Bugüne kadar hiçbir okulun güçlendirilmesi yapılmadı. Araştırmalar, projelendirme 9 ay gibi rekor bir sürede tamamlandığı halde, bu okulların güçlendirilmesi için bugüne kadar bir çivi bile çakılmadı. Neden? İşte bu soruyu sorduğunuz zaman Türkiye’de iş yapmanın trajedilerinden biri başlıyor. Güçlendirme işini yaptırmak için bakanlığın ihale açması gerekiyor. İhale açınca da 