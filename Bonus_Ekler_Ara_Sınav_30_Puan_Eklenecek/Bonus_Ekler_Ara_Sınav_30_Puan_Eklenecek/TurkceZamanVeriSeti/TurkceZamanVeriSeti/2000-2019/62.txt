organize ettiği yolundaki haberler nedeniyle, İsrail basını tarafından hedef alınmıştı. İsrail Ordu Radyosu, Türkiye’nin göndereceği heyete Davutoğlu’nun liderlik etmesinin beklendiğini duyurdu. Jerusalem Post gazetesi, Davutoğlu’nun İsrail karşıtı bir tutum sergilediğini ve İsrail’in dostları arasında sayılmadığı yorumuna yer verdi. Biz de hoşnut değiliz 301 yakında değişebilir Devlet Bakanı ve Başmüzakereci Ali Babacan, Brüksel’de 301’inci maddenin ’yakında değişeceği’ mesajını verdi. Babacan, "Şu anda karşı karşıya olduğumuz tablodan hoşnut değiliz. Yakın zamanda 301 değişebilir" dedi. Önceki akşam AB Komisyonu’nun Genişlemeden sorumlu Temsilcisi Olli Rehn ile bir araya gelen Babacan, AB’nin bu değişiklik konusunda herhangi bir tarih isteyip isteyip istemediği yönündeki bir soruya ise "AB’nin bizden artık tarih isteme hakkı yok" diye cevaplandırdı. Babacan, AB’nin aralık ayında aldığı karardan sonra bir tarih isteme hakkı bulunmadığını belirterek, şöyle konuştu: "Sağdan, soldan herhangi bir beklenti tam olarak ters teper. Yapılacak iş yapılmaz olur. Bundan sonra atılacak tüm adımlar Türk insanının geleceğine yönelik olacaktır. Bunda da bütün kararları Türkiye verecektir. AB ile ilişkilerin şeklinin, 2007’yle beraber değiştiğini herkesin anlaması gerekir. Nasıl 10 üyeye üyelik tarihi verdiyseniz bize de verin ve biz de yapacaklarımızın takvimini açıklayalım. Eğer AB konusunda üyelik tarihi yoksa bizde bundan sonra AB’nin dikte edeceği konuları dikkate almayız." Türkiye’nin bundan sonra ağırlıklı olarak AB sürecindeki kurumsal yapılaşmasını tamamlayacağını ve müzakereler olsun ya da olmasın AB sürecinin aynen devam ettirileceğini kaydeden Babacan, "Üyeliğimiz garanti değil. Üyelik kararı tüm ülkelerin tek tek evet demesi ve Türkiye’nin o zamanki vereceği karar bağlı" dedi. Halka Avrupa'yı anlatalım İSPANYA Kralı Juan Carlos'un Almanya'ya yapmakta olduğu resmi ziyaret vesilesiyle Alman-İspanyol Forumu 

