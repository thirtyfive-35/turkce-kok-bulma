 üyeliği kağıt üstünde 2008. Ama CHP’de çalışmaya, babasının da parti yöneticiliği yaptığı Malatya’da, lise yıllarındayken başlıyor. Parti Meclisi üyesi olması en çok, partisine küskünlüğüne Kemal Kılıçdaroğlu’nun genel başkanlığıyla son veren babasını sevindiriyor. UMUT AKDOĞAN (26): Ankaralı. Bilkent Üniversitesi Siyaset Bilimi ve Kamu Yönetimi’nde iki yıl okuyup hukuk fakültesine geçiş yapmış. Bir ay sonra Atılım Üniversitesi Hukuk Fakültesi’nden mezun olacak. Babasını üç yaşında kaybedince sendikacı amcasını rol model seçmiş. Ailesini "hepsi siyaset emekçisi, kökten sosyal demokrat" diye tanımlıyor. "Biz siyasete sınıf başkanlığı kampanyalarıyla başladık. Hep sınıf başkanıydım, hiç sekmezdi" derken, 13 yaşında dersaneden kaçıp gittiği Abdi İpekçi Parkı’ndaki CHP mitingini hatırlıyor. 18 yaşına girmeyi ehliyet almaktan ziyade aktif siyasete atılmak için beklemiş. 2002’den bu yana CHP’nin gençlik kollarında çalışıyor. Uzmanlığı olan sandık ve seçim hukuku eğitimini vermek için şehir şehir geziyor. Kariyer planlamasını Meclis Başkanı olma hedefi üzerine kuruyor. GÜL ÇİFTÇİ (27): Ailesi siyasete bulaşmamış tek kişi. O da Umut Akdoğan gibi Ankaralı. O da sınıf başkanlığı kültüründen gelenlerden. O da hukukçu. Başkent Üniversitesi Hukuk Fakültesi mezunu. Dört yıldır avukatlık yapıyor. Kendi ofisi var. Avukat olmasının da siyasetçi olmasının da nedeni, haksızlık ve adaletsizliklerle mücadele etmeye karar verdiği lise yıllarına dayanıyor. Hukuk fakültesine kaydını yaptırdığı sabahın ikindisinde CHP Çankaya ilçe örgütüne üye oluyor. Türkiye’nin ilk kadın Adalet Bakanı olmak istiyor. SEVNUR YILDIRIM (26): 60 kişilik CHP Parti Meclisi’nin en genç üyesi sıfatını bir aylık farkla kazanmış. Umut Akdoğan’dan bir ay küçük. Aslen Sivaslı. İstanbul’da yaşıyor. Anadolu Üniversitesi Açık Öğretim Fakültesi kamu yönetimi mezunu. Kadıköy Belediyesi’nde çalışıyor. Sendikacı bir aileden geliyor. O