 kilitlerini kırarak bahçeye çıktı. Bahçeden idari binaların çatılarına çıkan tutuklular, kiremitleri sökerek aşağı attılar ve tutukevi personeline ait park halindeki araçlara zarar verdiler. Olaylar nedeniyle tutukevine Bergama'nın yanı sıra Dikili, Kınık ve Aliağa ilçelerinden jandarma ve itfaiye ekipleri geldi. Tutukevine gelen Kaymakam Hüseyin Eren, Emniyet Müdürü Osman Aral, Başsavcı Bayram Eray ve Cezaevi Müdürü Adem Çakmak'ın ikna çabaları sonucu, olaya karışan çocukların koğuşlarına döndüğü ve olayların güvenlik güçlerinin müdahalesine gerek kalmadan yatıştırıldığı bildirildi. Kavga sırasında hafif şekilde yaralanan iki tutuklunun Bergama Devlet Hastanesi'ne gönderildiği kaydedildi. Yüzlerce güvercin binlerce karanfil Şişli Belediyesi Hrant Dink’in cenazesinde yüzlerce güvercin uçurup, binlerce karanfil dağıtacak. Belediye törene katılacakları taşımak için çeşitli semtlerden otobüsler de kaldıracak. Hrant Dink için yarın Agos Gazetesi önünde saat 11.00’de düzenlenecek törenle ilgili hazırlıkları Şişli Belediye Başkanı Mustafa Sarıgül düzenlediği basın toplantısıyla anlattı. Sarıgül, tüm dünyanın tören sırasında Türkiye’nin teröre karşı duruşunu izleyeceğini söyledi. Dink Ailesi’ni Yazar Murat Belge ve Hale Soygazi ile birlikte ziyaret eden Orhan Pamuk 15 dakika süren ziyaretin ardından çıkışta açıklama yaptı. Ne kadar üzgün olduğunu anlatamayacağını belirten Pamuk, şunları söyledi: "Onun ölümünden hepimiz bir anlamda sorumluyuz. Fakat başta bu 301’inci maddeyi hala savunanlar, hala onun kalmasını isteyenler Hrant Dink’in ölümünden sorumludur. Onun hakkında kampanya yapanlar, bu kardeşimizi Türk düşmanı ilan edenler, onu hedef gösterenler bütün bu ölümden öncelikle sorumludur. Sonra hepimiz sorumluyuz." Öfke dinmiyor Türkiye Ermeni Patrikliği Basın Sözcüsü Louis Bakar, dün Kumkapı’daki Meryem Ana Kilisesi başta olmak üzere Türkiye’deki tüm Ermeni kiliselerinde Hrant Dink’in anısına dualar okunduğunu söyledi. Bakar, "Sadece Türkiye’de değil, aldığımız telefonlara göre