 Mübarek o tarihten beri altı suikast girişimine maruz kaldı - sonuncusu 1995'te Afrika zirvesine katılmak üzere Mısır'ın başkenti Addis Ababa'ya vardığı sırada düzenlendi. Hüsnü Mübarek, iktidarını mermilerden kaçma becerisinin yanında, Batı'yla yakın ilişki içinde olmasına ve güçlü muhalif hareketleri bastırmasına ya da geri püskürtmesine borçlu. Bununla beraber ülke içindeki huzursuz ortam, bölgesel nüfuzunun zayıflaması, sağlık durumunun kötüleşmesi ve halefinin de belli olmaması, birçoklarını Mübarek'in daha ne kadar iktidarda kalabileceğini sorgulamaya itti. 1928 yılında Kahire yakınlarında bir köyde doğan, Mübarek, özel yaşamını kamuoyu önünde yaşamamaya dikkat etti. Kahire'deki Amerikan Üniversitesi'nden mezun, yarı İngiliz Suzanne Mübarek'le evliliğinden Gamal ve Ala adında iki oğlu bulunuyor. Asla sigara ya da içki içmeyen Mübarek, güne sabah saat 6'da spor salonunda başlamasıyla ve sağlıklı bir yaşam sürmeye özen göstermesiyle biliniyor. Mübarek rejimi Hüsnü Mübarek, Sedat’ın suikaste uğramasından sekiz gün sonra yemin ederek cumhurbaşkanlığı görevine başladı. İktidara gelmesinden bu yana, ülkeyi askeri bir lidere benzer bir tutumda yönettiğini söylemek yanlış olmaz. Görevde olduğu onlarca yıl boyunca olağanüstü hal uygulamasını sürdürdü, polisin gözaltı yetkisini artırdı, temel hak ve özgürlükleri kısıtladı. Mübarek yönetimi, bu sert rejimin İslamcı terör faaliyetleriyle mücadelede şart olduğunu savunageldi. Zira İslamcı gruplar, Mübarek rejimi süresince sıklıkla Mısır'ın başlıca gelir kaynaklarından olan turizmi hedef aldı. Hüsnü Mübarek, ülke içi istikrarın ve ekonomik kalkınmanın hakim olduğu bir dönemde kontrolü elinde bulundurduğundan, halkın büyük bölümü de Mısır'da iktidarın tek elde toplanmasını kabullendi. Ancak son yıllarda demokrasiyi teşvik etmesi yolunda hem en güçlü müttefiki ABD'den hem de ülke içinden gelen baskılar arttı. Mübarek tek parti rejimini değiştirmeye açık olduğunu 