egemenliğini ve çıkarlarını savunduğum yerdir. Bu topraklarda öleceğim. Tarih, başkalarını olduğu gibi beni de yargılayacaktır." diye konuştu. Fransa’nın Libya’ya uygulanan uçuş yasağı konusunda liderliği üstlenmesini örtülü bir imayla “Bizim tavrımız birileri gibi ganimet önünde harami tavrı değildir” diye eleştiren Erdoğan, Fransa ve diğer ülkelerin Libya’ya petrol için müdahale ettiğini defalarca söyledi. Erdoğan AKPM’de kendisini dinleyen vekillere ayrıca, Türkiye’yi insan hakları konularında eleştirmeden önce kendi ülkelerine bakmalarını ve Türkiye’nin seçim sürecinin onların işi olmadığını söyledi. Ancak Türkiye’nin AB üyelik sürecinin artık Türkler arasında oy getiren bir durum olmadığından hiç bahsetmedi. Analistler Erdoğan’ın bu çıkışını ikinci “One minute” olayı olarak nitelendirmeye başladı bile. REUTERS: Türk Başbakan Fransa'yı peçe yasağından dolayı topa tuttu Türkiye Başbakanı Tayyip Erdoğan, kamuya açık yerlerde peçe yasağını resmen uygulamaya koyan Fransa'yı dini özgürlükleri ihlal etmekle suçladı. Avrupa Konseyi Parlamenterler Meclisi (AKPM) Genel Kurulu'nda konuşan Erdoğan, Türkiye'nin laiklik konusunda Fransız hukukunu benimseyen yegâne Müslüman ülke olduğunu söyledi. "Laikliğin bugün Avrupa'da yeniden tartışılıyor ve özgürlükleri kısıtlamanın bir aracı haline dönüştürülüyor olması ironik" diyen Erdoğan, "Fransa'da şu anda kişisel inanç özgürlüklerine saygının olmadığını görüyorum" ifadesini kullandı. AFP: Türkiye, Avrupa'yı Arap dünyasının özgürlük haykırışlarını duymaya çağırdı Türkiye Başbakanı Tayyip Erdoğan, Avrupa'nın, Arap dünyasından yükselen özgürlük çağrılarını dikkate alması ve desteklemesi gerektiğini söyledi. Erdoğan, AKPM Genel Kurulu'ndaki konuşmasında, "Artık Ortadoğu ve Kuzey Afrika'ya bakınca,  petrol kuyuları görmekten vazgeçip, yaşanan trajedilere odaklanmak durumundayız” dedi. Erdoğan, bölgeye yapılacak herhangi bir askeri müdahalenin de "sadece insani kaygılar gözetilerek yapılması gerektiğini" vurguladı ve ekledi: "Yeni bir Irak veya Afganistan istemiyoruz." Erdoğan, "Libya'da ve son günlerde Filistin'de yaşanan 