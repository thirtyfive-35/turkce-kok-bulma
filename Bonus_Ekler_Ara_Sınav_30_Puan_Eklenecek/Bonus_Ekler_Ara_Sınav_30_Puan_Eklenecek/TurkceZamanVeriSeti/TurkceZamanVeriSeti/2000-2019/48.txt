50’sine sahip. Mustafa Koç: Fiat ve Unicredit’in Türk dostu ve ortağı. Koç Holding Yönetim Kurulu Başkanı. Kravatı tuttu ’boğarım’ dedi Eski Başbakan Tansu Çiller’in bir dönem danışmanlığını yapan Yeni Asır Gazetesi yazarı Hüseyin Kocabıyık, anılarında ilginç detaylara yer verdi. Kocabıyık, Brüksel’deki toplantıda Çiller’in Türkiye’nin üyeliğini tartışan İtalya Başbakanı Prodi’yi kravatından çekip, "Seni boğarım" dediğini yazdı. YENİ Asır Gazetesi yazarı Hüseyin Kocabıyık, Dünya Kadınlar Günü’nde, köşesinde, bir dönem danışmanlığını yaptığı eski Başbakan Tansu Çiller ve eski İçişleri Bakanı Meral Akşener ile anılarını kaleme aldı. Kocabıyık, Çiller’in 1995’te Türkiye’nin Gümrük Birliği üyeliğini engellemeye çalışan İtalya Başbakanı Romano Prodi’yi kravatından yakalayıp "Seni boğarım" dediğini iddia etti. Kocabıyık olayın tanığının, o tarihte Türkiye’nin AB konularındaki işlerini takip eden ABD avukatlık şirketindeki Türk avukatı Tuluğ Gümüştekin olduğunu açıkladı. Kocabıyık, Çiller’in de kendisine, "Memleket için neler yaptık da bilen, takdir eden yok" diyerek olayı teyit ettiğini söyledi. O tarihte Çiller’in danışmanlığını yapan Kocabıyık, şunları anlattı: PRODİ ’PES’ DEDİ Olay, hafızam beni yanıltmıyorsa, 1995’in mart, nisan ya da mayıs aylarında yaşandı. Tansu Hanım, Türkiye’nin Gümrük Birliği’ne girmesi için güçlü bir diplomasi yürütüyordu. Geliştirdiği diplomatik yöntemler de oldu. AB liderlerini ikna etti. Ama bu kolay olmuyordu. Sadece İtalya mızıkçılık ediyordu, ’Daha erken, Türkiye hazır değil’ diyordu. Yine hafızam beni yanıltmıyorsa, Brüksel’deki bir toplantıda, Tansu Hanım, Prodi ile bir araya geldiğinde konuyu tartışıyorlar. Tansu Hanım, adamın kravatından çekip, tatlı sert bir şekilde ’Seni boğarım’ diyor. Prodi de ’Tamam tamam, senin dediğin olsun, pes’ diyor. TANSU HANIM TEYİT ETTİ O görüşmede, Tansu Hanım’ın yanında, Türkiye’nin AB konularındaki avukatlık işlerini takip