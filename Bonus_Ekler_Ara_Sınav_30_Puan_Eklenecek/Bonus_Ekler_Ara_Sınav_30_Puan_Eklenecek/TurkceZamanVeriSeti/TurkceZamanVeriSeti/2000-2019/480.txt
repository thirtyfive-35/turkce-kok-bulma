 göstermiyorsan çekileceksin o zaman. 'Çekildik izzeti ikbal ile babı hükümetten' demiş şair. Çekileceksin, yönetemiyorsan çekileceksin." - "benzine yüzde 32 zam geldi enflasyonumuz yüzde 9" Doların ve faizlerin yükseldiğini belirten CHP Genel Başkanı Kılıçdaroğlu, zamların da yağmur gibi yağdığını söyledi. Vatandaşın bu zulme layık olmadığını vurgulayan Kılıçdaroğlu, şöyle konuştu: "Eylül ayında sarımsaktaki artış yüzde 42, kabakta yüzde 30, salatalıkta yüzde 27. Resmi rakam ne? Yüzde 9. Millet buna inanacak sanıyorlar. Neden? Devlette liyakatı öldürdüler, bilen insanı değil kendilerine sadık insanı getirdiler. '9 diye açıkla' diyorlar, 9 diye açıklıyor. Doğalgaza bir yılda yüzde 57, elektriğe yüzde 56, benzine yüzde 32 zam geldi, enflasyonumuz yüzde 9, resmi rakam, millet de buna inanacak. Çaya bile yüzde 15 zam geldi. Şekere yüzde 16 zam geldi, ama enflasyonumuz yüzde 9. Resmi rakam öyle diyor... Daha dün trene ve postaya yüzde 20 zam geldi. Köprülere bir yılda gelen zam yüzde 165 ama enflasyonumuz yüzde 9. Tabii diyor 'yersen.' 'Ben bunu söylüyorum, yerseniz' diyor. Ama bu millet bunu yemeyecek, önümüzdeki seçimlerde bunu gösterecek, yüzde yüz buna inanıyorum, önümüzdeki seçimlerde gerekli dersi verecek." "Türkiye yokuş aşağı uçtu" Kırmızı et üreticilerinin maliyetlerinin yüzde 50 artmasına rağmen, satamama korkusu yüzünden ete zam yapamadıklarını ifade eden Kılıçdaroğlu, kamyon, taksi, otobüs ve tır şoförlerine seslenmek istediğini söyledi. Özellikle kamyon şoförlerine seslenen Kılıçdaroğlu, onların sorunlarını sadece CHP'nin dile getirdiğini anlattı. Kılıçdaroğlu, "Direksiyon sallayan bütün şoförlerin hepsine sesleniyorum, sorununu, derdini biliyorum, nasıl çözülmesi gerektiğini de biliyorum. Bunun yolu seni düşünen siyasi iktidara oy vermektir, partiye oy vermektir. Ben CHP Genel Başkanı olarak sizlerin oyuna talibim,

