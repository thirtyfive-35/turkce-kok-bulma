hukukun üstünlüğünü savunurken, hiçbir gücün bizi, sizin ilkelerinizden, düşüncelerinizden ve çizdiğiniz yolumuzdan döndüremeyeceğini, tüm yüreğimizle bir kez daha ifade ediyor, önünde saygıyla eğiliyoruz." Tek ses, tek yürek Danıştay binası önündeki protestolar dün sabahtan itibaren hız kazandı. Sendikacılar, adliye çalışanları ve vatandaşların, Türk bayrakları ve Atatürk posterleriyle yaptığı protestolar gün boyunca sürdü. Molla İran’a DANIŞTAY binasının önü, saldırının gerçekleştiği andan itibaren olayı kınayan vatandaşların, Hükümet’i protesto ettiği bir yer haline geldi. Dünkü protestolar sırasında, "Hükümet istifa, Başbakan istifa", "Başbakan İran’a, Mollalar İran’a", "Katil iktidar", "Yargıya uzanan eller kırılsın", "Katiller halka hesap verecek", "Türkiye laiktir, laik kalacak" sloganları atıldı, "Kimsenin gücü laik cumhuriyeti yıkmayacak şeklinde" dövizler taşındı. YÜRÜDÜLER Danıştay çalışanları, tektik hakimleri ile idare mahkemesi hakimlerinin bulunduğu grup dün Danıştay önünde toplanan sendikacı ve adliye çalışanlarıyla Anıtkabir’e dek yürüdü. Necatibey’den yeni başbakanlığın bulunduğu köşeye gelen yargı grubu çok sayıda polisin güvenlik barikatı kurduğunu görünce, "Başbakan’ı korumak için bize karşı önlem almışlar" diye tepki gösterdiler. Yurtta on binler yürüdü DANIŞTAY 2. Dairesi üyelerine yönelik saldırı yurtta nefret uyandırdı. Ankara’da 10 binlerin Anıtkabir’e yürüdüğü saatlerde birçok ilde de hukukçular, bilim adamları sivil toplum kuruluşları ve vatandaşlar saldırıyı protesto etti. İstanbul Adalet Sarayı’nda görevli hakim ve savcılar, saldırıda hayatını kaybeden üye Mustafa Yücel Özbilgin ve yargı şehitleri için 2 dakika saygı duruşunda bulundu. Bakırköy ve Kadıköy adliyelerinde de hukukçular saldırıyı protesto etti. Birçok sivil toplum kuruluşu da Taksim Atatürk Anıtı’na yürüdü. Denizli Barosu’nun çağrısına uyan avukatlar, dün duruşmalara girmedi. Adana, Diyarbakır Manisa ve Zonguldak’ta da saldırıyı kınayan yürüyüşler yapıldı. Ata’ya şikayet Karadeniz Teknik Üniversitesi Fındıklı