Bunun arkasından Türkiye’nin önüne gelebilecek başka dosyaların olacağı endişesindeyiz. İktidar, bu menfur cinayetin arkasında kimler varsa hangi millet varsa bunu kuşkuya yer bırakmayacak şekilde ortaya çıkarmalı ve tedbirini almalıdır." Önümüze dosya getirecekler Trabzonlu Ogün Samast’ın babası Ahmet Samast, oğlunu ekranda görünce hemen en yakın karakola gidip haber verdiğini söyledi. Oğlu Ogün ile bir süredir diyalog kuramadıklarını anlatan Ahmet Samast, "Bir yıldır işsiz güçsüz dolaşıyordu. İnternet yüzünden eve geç geliyordu. 5- 6 ay önce evden kaçmıştı. İstanbul’a gidip, sonra döndü. Yine kaçtığını sandık. Birşey söylemiyordu. Diyalog da kuramıyorduk." dedi. Samast, oğlunu televizyon ekranında nasıl görüp güvenlik güçlerine haber verdiğini de şöyle anlattı: KAYINBİRADER ARADI Pelitli’den otomobilimle Trabzon’a geliyordum. Kayınbiraderim Yaşar cepten aradı ve gazeteci katilinin Ogün’e benzediğini söyledi. Arabamı durdurdum, Moloz Semti’ndeki televizyon olan kahveye girdim. Burada görüntüleri izleyince bu kişinin Ogün olduğunu anladım ve Merkez Karakolu’na gittim. " TV’de gördüm karakola gittim Rahip Santoro cinayetinin abileri hálá bulunamadı Hrant Dink cinayetinin soruşturmasını yürüten İstanbul polisinden bir yetkili suikasti azmettiren Yasin Hayal’in 15-17 yaşlarındaki bir grubu "Abi" olarak yönlendirdiğini söyledi. Ayrı ayrı odalarda sorgulanan zanlıların Yasin Hayal’den çok çekindiklerini belirten yetkili,"Rahip Santoro cinayetinde polis, bu abilere ulaşamadı. Cinayet küçük yaştaki bir çocuğun ötesine geçmedi" dedi. Polis yetkilisi şunları söyledi: "Bu iki cinayette çok ortak yön var. Her iki tetikçi de fakir aile çocuğu. Eğitim düzeyleri yüksek değil. Çevrelerinde sakin, dürüst ve sözüne güvenilir olarak biliniyorlar. İçe kapanık, spor ve internetle ilgililer. Cinayetten sonra her ikisi de silahlarla birlikte yakalandı. Bunların hepsinin tesadüf olduğuna inanmıyoruz. Rahip Santoro cinayetinde de ortaya çıkmamış abiler 