yaptı. Yönetim olarak, yasa dışı göçmenlikle ilgili sınırdaki güvenliği artırdıklarını, suç işleyen göçmenlerin sınır dışı edilmesi oranının da yüzde 80 oranında arttığını hatırlatan Obama, bu düzenlemenin sadece, sabıkası olmayan, ABD için güvenlik tehdidi oluşturmayan insanlara, buradaki hayatlarını devam ettirme ve işe başvurabilme gibi geçici bir kolaylık sağladığını ifade etti. Obama, bunun vatandaşlığa açılan bir yol olmadığını, genel af veya dokunulmazlık anlamına gelmediğini, kalıcı bir düzenleme olmadığını belirterek, asıl genel meselenin çözülebilmesi için Kongre'nin gönderdikleri reformu onaylama yönünde harekete geçmesi gerektiğini kaydetti. Obama, ABD'nin “göçmen ülkesi ve aynı zamanda kanunlara bağlı bir ülke” olmasının onu güçlendirdiğini ve böyle bir ülke olmaya da devam edeceğini belirterek, “(Bu kararımız) Bu ülke için, ekonomi için, güvenliğimiz için yapılması doğru olan bir şey” dedi. Obama, konuşması sırasında sözünü kesen bir kişiye de sert çıktı. “Yasalar ve göçmenler ülkesi olduğumuzu unutmamalıyız” Düzenlemeyi anlatan ABD İç Güvenlik Bakanı Janet Napolitano da yeni politikaya göre, ABD'ye 16 yaşından önce girip, şu anda yaşları 30'un altında olan ve ulusal güvenliğe risk oluşturmayan yasa dışı göçmenlerin ülkede kalabileceklerini ve çalışma izni için başvuru yapmalarına izin verileceğini bildirdi. Napolitano, “Derhal yürürlüğe girmek üzere, çocuk yaşta ABD'ye getirilen ve belirli önemli kriterleri karşılayan gençler, artık ülkeden ihraç edilmeyecek” ifadesini kullandı. Napolitano, attıkları adımın “af ya da dokunulmazlık” olmadığının altını çizerken, “Bu karar, göçmenlik uygulamalarını düzene koymamızda bize katkı sağlayacak ve kaynakların, verimli gençleri içeren düşük öncelikli vakaların takibine harcanmamasını sağlayacak” diye konuştu. “Bu gençlerin çoğu zaten ülkemize önemli katkılarda bulundu” ifadesini kullanan Napolitano, yönetim olarak göçmenlik konusundaki bu yeni duruşlarının, daha etkili