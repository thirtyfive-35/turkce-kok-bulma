milliyetçiler, “Sırp olmayan herkesi öldürün ve tüm Sırpları Büyük Sırbistan çatısı altında bir araya getirin” sloganıyla ortaya çıkmadan önce Visegrad’ın nüfusunun yüzde 70’ini Müslümanlar oluşturuyordu. Ancak Sırplar şehre geldikten sonra hiç Müslüman kalmadı. Cesic’in o zaman sadece 15 yaşında olan erkek kardeşi Samir de dahil binlerce kişi katledildi. Sırplar Samir’i bir köprüden aşağıya attılar, aşağı düşerken de vurdular. Cesic’in büyükannesi, evinde canlı canlı yakılan insanlardan biriydi. Pek çok kadın ve genç kız tecavüze uğradı. Cesic’in babası gibi hapse atılan erkekler ise sürekli işkenceye maruz kaldılar. Visegrad’ın geride kalan nüfusu şehri terk etmeye zorlandı. Cesic’in annesi, iki kardeşi ve hamileliğin ileri safhasında olan yengesi de şehri terk etmek zorunda kaldı. Cesic, kocasıyla beraber güvenli bir sığınak olduğunu düşündükleri Bosna’nın başkenti, Saraybosna’ya gitmeyi düşünüyordu. Her ikisi de dünyanın, 1984 Kış Olimpiyatları’na ev sahipliği yapmış olan bu Avrupa şehrine el sürdürmeyeceğini düşünüyordu.
SAF BİR DÜŞÜNCE Cesic ve kocası 1992 yılının Nisan ayında Saraybosna’ya geldiklerinde, Sırp ordusu şehri tankları ile kuşatmış ve hendeklere mevzilenen toplarıyla beraber şehri dövmeye başlamıştı. Temiz içme suyu yoktu, yiyecek sıkıntısı çekiliyordu. Ancak daha önemlisi, insanların ölmesine ve yaralanmasına neden olan keskin nişancılar ve şarapneller daha büyük bir sorundu. Hastaneler ağzına kadar doluydu. Cesic de şehrin savunmasında yer almak isteyen diğer gönüllülerle beraber Kosevo Hastanesi’nde yardım hizmetlerine başladı. Ancak bu yardımları çok uzun sürmedi. Bir gün işe gitmek için otobüs bekleyen Cesic ve kocasının bir metre kadar yakınlarına bir havan topu mermisi düştü. Gözlerini yerde açan Cesic kemiğin ucundan sarkan kolunu gördü. Bacaklarında ise çok sayıda delik oluşmuştu. Kafasını çeviren 
