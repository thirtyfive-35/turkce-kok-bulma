Hrant Dink’in öldürülmesine üzüldüğünü söyledi: "Türkiye’yi seven herkesin de üzülmesi lazım. Türk’üm diyen herkesin üzülmesi lazım." ORASI TEKSAS’TIR Bakkal Akyıldız, "Burası kozmopolit bir yer" dedi. Samast Ailesi’nin oturduğu "Cumhuriyet Mahallesi"ne getiren taksi şoförü de "Ben oraya Teksas diyorum" demişti.
 Mahalle, çeşitli köylerden getirilen afetzede aileler için yapılan afet evleriyle kurulmuş. Uzun yıllar İstanbul’da inşaatlarda çalışan Ahmet Samast köydeki evi heyelandan yıkılınca 1994’te buraya taşınmış. Halen belediyede temizlik işçisi olarak çalışıyor. KÜFÜRBAZDI Ogün’ün sokaklarda gezip onunla bununla kavga edip durması babasını rahatsız ediyormuş. Hatta çevredeki gençleri bile rahatsız ediyormuş. Evinin önünde karşılaştığım bir genç, "Ben onlarla gezmezdim" dedi, anlattı: "Gece yarılarına kadar mahallede gezer, internet kafede oyun oynarlar. Messenger ile konuşurlar. Çok küfürlü konuşurlar. Ogün bir ara tüpçüde çalıştı orada da yapamadı." Samast Ailesi’nin oturduğu afet evi, Mevlana Caddesi’nde. Alt kattaki komşuları Erdem Ergenç, "Duyunca şoke olduk. Siyasetle ilgisi yoktu" dedi. Mahallenin berberi Kemal Bal, Ogün’ü sık görüp iyi tanıyanlardan biri. İlk tepkisi, "Gidişatı iyi değildi" demek oldu. Bu tepkisinin nedenini de "Çevresi iyi değildi" diyerek açıkladı. DEDE ÇOK ÜZGÜN Akrabalarının halen oturduğu Çal Köyü’nde bizi karşılayan gençlerden biri, "Siz de yanlış yazmayın biz Ermeni değiliz" diye çıkıştı. Eski belediye başkanı olan 70’li yaşlarındaki dede Musa Samast ise çok üzgün. Konuşmamak için kahveden çıkıp ortalardan kayboldu. Arkadaşlarına söylendiklerini yazmak düştü bana: Benim oğlum haber verdi kendi oğlunu yakalattı. Ben de şimdi oğlumu geri istiyorum. Devlet, bu işin arkasındakileri bulup çıkarsın." Modaymış OGÜN Samast’ın cinayet sırasında başına taktığı beyaz bere, bu yıl Akçaabat civarında gençler arasında hayli gözde. Baba Samast’ın köyü olan 
