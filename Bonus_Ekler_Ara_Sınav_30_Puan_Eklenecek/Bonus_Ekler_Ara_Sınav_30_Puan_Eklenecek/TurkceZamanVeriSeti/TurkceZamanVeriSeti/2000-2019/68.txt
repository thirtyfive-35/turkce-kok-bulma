kitabın bir bölümünü satın almak isteyebilirsiniz. Son olarak okuyucular, kitabı nasıl okuyacaklarına karar verecek olanlardır" dedi. Sony şirketi kısa süre önce, yaklaşık 10 bin kitap başlığını depolayabilecek Reader adlı bir e-kitap okuma cihazını piyasaya çıkarmış, dünyanın en büyük online kitap satıcısı Amazon da bir e-kitap hizmeti başlatmayı planladığını açıklamıştı. Filistin devlet başkanı Mahmud Abbas, Hamas siyasi büro şefi Halid Meşal ile verimli bir görüşme yaptığını söyledi. Suriyeli yetkililerin çabalarıyla Şam'da yapılan, 3 saat süren görüşmeden sonra Abbas, “ulusal birlik hükümetini” görüştüklerini ve diyaloğun sürmesi umudunda olduğunu söyledi. Meşal de açıklamasında, “aramızda hala görüş ayrılıkları var. Ancak bunlar diyalog yoluyla giderilecek” dedi. Her iki yetkili de Filistin'de El Fetih ve Hamas arasındaki çatışmanın, bir iç savaşa dönüşmesinin engellenmesi gerektiğini vurguladı. Görüşmenin ardından yayımlanan ortak bildiride de görüşmelere iki hafta sonra devam edileceği kaydedildi. Filsitin Devlet Başkanı Abbas ile Hamas'lı Meşal görüşmesi sona erdi Talabani: ABD-Suriye diyaloğu için çalışacağım Irak devlet başkanı Celal Talabani, ABD-Suriye diyaloğu için çaba göstereceğini söyledi. Suriye'yi bir süre ziyaret eden Talabani, El Arabiya televizyonuna verdiği demeçte, ne Şam'dan, ne de Washington'dan arabuluculuk yönünde bir talep almadığını belirtti. Talabani, “Ben şahsen, Suriye'nin niyetleri ve politikalarına ilişkin olarak, ABD yönetimine doğru bir resim sunmak ve Amerikalı dostlarımızı, Suriye ile diyaloğa girmeleri konusunda teşvik etmek istiyorum” dedi. Suriye'yi daha önce sık sık, Irak'ta terörizmi desteklemekle suçlayan Talabani, bu açıklamasında, “Suriye, Irak'ta istikrar istiyor ve bizim terörizme karşı mücadelemizi destekliyor. Suriye'ye karşı sert bir tutumun haklı bir yanı yok” diye konuştu. Talabani, “ABD Başkanı George Bush'un, Irak Çalışma Grubu'nun tavsiyesine karşın, 