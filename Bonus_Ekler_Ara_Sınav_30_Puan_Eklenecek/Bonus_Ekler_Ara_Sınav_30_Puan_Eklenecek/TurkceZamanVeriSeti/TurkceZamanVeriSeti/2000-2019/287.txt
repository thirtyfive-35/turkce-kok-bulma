nakil edilmek üzere Sağlık Bakanlığına bağlı 112 Acil Servis ambulansı hazır bekletildi. Oğlunun beyin ölümünün gerçekleştiği haberini alınca fenalaşan anne Gülcan Küçük, yapılan ilk müdahalenin ardından gözetim altında tutulması için memleketi Yatağan'daki devlet hastanesine sevk edildi. Hastane bahçesinde yakınlarıyla birlikte oğlundan gelecek sevindirici haberi bekleyen Sonay Küçük'ün ise Çağdaş'ın hayata geri dönme ihtimalinin tamamen tükenmesinin ardından göz yaşlarına hakim olamadığı görüldü. Sonay Küçük'ün, hastane yetkililerinin önerisi üzerine oğlunun bütün organlarını bağışlaması üzerine organ nakli için hazırlıklara başlandı. Nakili gerçekleştirecek doktorlar 112 Acil Servis helikopteriyle İzmir'den Marmaris Devlet Hastanesine gelirken, Muğla'dan bir adli tıp uzmanı ve olayda görevli savcı da ameliyatta hazır bulundu.Otopsi ile aynı anda gerçekleştirilen ameliyatla alınan organlar, İzmir'e gönderildi. Çağdaş'ın alınan gözleri, böbrekleri, karaciğeri ve kalbinin kan ve dokuları uyan hastalara 6 saat içerisinde nakledileceği belirtildi.
MARMARİS'TE İLK DEFA Marmaris Devlet Hastanesi Başhekimi Tolga Çakmak, gazetecilere yaptığı açıklamada çocuktan alınan kan ve doku örneklerinin önceden İzmir'e gönderildiğini belirterek, koordinasyon merkezi sayesinde organların uygun olabileceği sıradaki bütün ihtiyaç sahipleriyle irtibata geçildiğini söyledi. Başhekim Çakmak, sözlerini şöyle sürdürdü:
“Organ bağışının önemi aileye anlatılarak ikna edildi ve aile çocuklarının bütün organlarını bağışladı. Organlar için bütün hastanelere haber verildi. Hastaneler birbirleriyle koordinasyon halindeler. Her organ için İzmir'deki hastanelerde 3 kişi bekliyor. Öncelik aynı yaş grubundaki organ ihtiyacı olanlara tanınacak. Marmaris'te ilk defa organ nakli için bir operasyon gerçekleştirildi. Çağdaş'ın organları en az 5 kişiye hayat verecek. Küçük ailesi herkese örnek olması gereken bir bağışta bulundu. Ülkemizde organ nakli için bekleyen binlerce insan var. ”Bu arada, Çağdaş Küçük'ün bugün memleketi Yatağan ilçesinin
