 Kurtuluş, Dışişleri Bakanlığı Amerika Genel Müdür Yardımcısı Elçi Suna Çok gür Ilıcak, Milli Savunma Bakanlığı Savunma Sanayii Müsteşarlığı Dış İlişkiler Şube Sorumlusu Mahmut Şener, gazeteci ve işadamı Ali Ertem'in de yer aldığı kokteyl Tomaszeski'nin sıcak sohbetiyle başlıyor. Tuğamiral Steaven Tomaszeski, Türk Deniz Kuvvetleri'yle çok yakın çalışmaları olduğunu anlatarak, ‘‘Onlar çok iyi ve gerçek profesyoneller. İşlerini çok iyi yapıyorlar. Çok iyi, gözü pek savaşçı olduklarını biliyorum. İçlerinde çok önemli dostlarım var. Türkiye bizim için önemli bir ülke. Türkiye'yle birlikte dünya çapında barışı sağlamak için çaba harcıyoruz. Zaten deniz, hava ve karadaki erkek kadın tüm askeri kuvvetlerin de amacı bu’’ diye konuşuyor. Türkler gözü pek savaşçı Doğan Holding Yönetim Kurulu Başkanı Aydın Doğan, memleketi Gümüşhane'nin Kelkit İlçesi'nde kendi adını taşıyan Atatürk Üniversitesi Kelkit Aydın Doğan Yüksekokulu'nun temel atma töreninde yaptığı konuşmada, ‘‘Kelkit benim doğduğum yer. Buraya her gelişimde huzur bulurum’’ dedi. Aydın Doğan'ın duygusal konuşması, yer yer alkış tufanıyla kesildi. Aydın Doğan'ın törende şu konuşmayı yaptı: ‘‘Sayın Başbakan Yardımcısı, değerli bakanlar, sayın milletvekilleri siyasi partilerin değerli temsilcileri ve belediye başkanları, değerli valiler, kıymetli hemşerilerim, arkadaşlarım, dostlarım, komşularım. İnsanlar, insan olma vasıflarını kaybetmedikleri sürece, doğdukları diyar onlar için vazgeçilmez duygu beşiği olmaya devam edecektir. O insan, hayatının her gününde şu duygularla yaşıyor: Doğduğum yer burasıdır, bir gün yine döneceğim yer burası olacaktır. Hiç dönmeyecek olsa bile bir gün oraya götürüleceğini hisseder. Şairin dediği gibi 'Orda bir köy var uzakta, o köy bizim köyümüzdür. Gitmesek de gelmesek de o köy bizim köyümüzdür.' Kelkit benim doğduğum yerdir. Buraya her gelişimde işte bu duygularla huzur bulurum