İftihar ettim Benim güzel, şirin Kelkitimin yiğit insanları. Aranızdan çıkmış ama hiçbir zaman Kelkit'ten uzaklaşmamış bir hemşeriniz olarak, beni bu imkana kavuşturan yolun başında, bu şehrin öğretmeni, bu şehrin insanı, bu şehrin havası, bu şehrin suyu var. Her birinin tadı damağımda, kokusu burnumda, canlı görüntüleri daima gözümün önünde oluşmaktadır. Beni yetiştiren bu toprakların insanlarına bir borç ödemek değil, ama küçük de olsa hizmet getirmenin mutluluğunu yaşadım. Ben hayatımın her gününde, her anında Gümüşhaneli ve Kelkitli olmakla iftihar ettim. Bu duyguyu sadece kendime saklamadım. Türkiye'nin ve dünyanın büyük devlet adamları önünde de hep söyledim. Bu okulun, siz hemşerilerimin, kardeşlerimin evlatlarına yıllarca çağdaş bir eğitim imkanı sağlamasını diliyorum. Allah şimdi bunu bana nasip etti, çok şükürler olsun. Sevgili hemşerilerim, bugün burada sadece bir binanın temelini değil, buraya örnek bir eğitim kurumunun, bütün Türkiye'ye örnek olacak bir tesisin temelini atıyoruz. ÜZERİMİZE ÇAMUR ATANLAR Sevgili Kelkitli hemşerilerim, ben sizin bağrınızdan çıktım. Hep Kelkitli olmakla övündüm. Siz de bana bir hemşerinize verilebilecek en büyük onuru, en büyük gururu verdiniz. Bana onur belgeleri verdiniz. Bana yapılan saldırılarda hep yanımda oldunuz. O nedenle sizlere söylemem gereken bazı sözler var. Yapmakta olduğum yayıncılık işi fevkalade zor, spekülasyona ve saldırılara açık bir iştir. Biz her gün vurguncularla, hırsızlarla, uğursuzlarla, yobazlarla, yolsuzluklarla uğraşıyoruz. Ülkeyi soyanları teşhir ediyoruz. Bu yüzden her gün 'çamur at izi kalsın' diyen zihniyetin yalanlarına iftiralarına maruz kalıyoruz. Bunlara karşı hukuk mücadelemizi her zaman veriyoruz ve daima da kazanıyoruz. Bir hemşeriniz olarak göğsümü gere gere size şunu söylemek istiyorum: Bugüne kadar sizlerin başını önüne eğdirecek hiçbir karanlık 