 dezenformasyon girişimleri gözler önüne serildi.. Sosyal medyadaki terör örgütü yanlısı hesaplar, Suriye iç savaşındaki Esed rejiminin saldırılarının, Yemen ve Gazze'den yansıyan fotoğraf karelerinin yanı sıra tarihteki katliamlardan görüntüleri, Barış Pınarı Harekatı sırasında çekilmiş gibi aktarmaya çalıştı. Barış Pınarı Harekatı'nın başlamasından dakikalar sonra tarihteki katliamlardan fotoğraflar kullanan bir sosyal medya hesabı, söz konusu karelerin Türkiye'nin Zeytin Dalı ve Fırat Kalkanı harekatlarında çekildiğini öne sürdü. Sosyal medyada, "Türkiye'nin önceden yaptığı bu. Yeniden yapmayacağını mı düşünüyorsunuz?" şeklinde yer alan paylaşıma, 90'lı yıllardaki Hocalı Katliamı'na ait fotoğraf eklendi TÜRK BAYRAĞI MONTAJI Suudi Arabistan'ın liderlik ettiği koalisyona ait bir tankın Yemen müdahalesi sırasında alev aldığı 2018'den bir fotoğrafla dezenformasyon girişiminde bulunan terör örgütü yanlıları, tankın üzerine Türk bayrağı ekleyerek Barış Pınarı Harekatı sırasında kullanılan bir araçmış gibi çarpıtmayı denedi. Benzer şekilde, Gazze'de alevler içindeki İsrail'e ait tankın görüldüğü Temmuz 2014 tarihli fotoğraf, terör örgütü yanlılarınca, Barış Pınarı Harekatı'nda çekilmiş gibi dolaşıma sokulmak istendi. Suriye iç savaşı sırasında Ağustos 2015'te çekilmiş yıkıma uğramış semtte kız çocuğunu taşıyan adamın fotoğrafı harekat sırasında yaşanmış gibi manipüle edildi. Bununla birlikte, Suriye iç savaşı sırasında çocuklarıyla birlikte bir annenin 2014'e ait fotoğrafı, Barış Pınarı Harekatı'nda çekilmiş gibi gösterilmeye çalışıldı. Suriye'nin İdlib kentine temmuz ayında yapılan hava saldırılarından etkilenen çocukların bir sağlık merkezinde kaydedilen fotoğrafı, terör örgütüne yakın hesaplarca "Türk ordusunun saldırısı sonucu son görüntüler" ifadeleriyle çarpıtılmaya çabalandı. Yine İdlib'de Rusların hava saldırısı sonucu yüzü kanlar içinde kalmış bir çocuğun yansıdığı Ağustos 2016 tarihli bir fotoğraf karesi, uluslararası camiaya Barış Pınarı Harekatı sırasında çekilmiş gibi gösterilerek İngilizce altyazıyla sunuldu. Halep'te Mayıs 