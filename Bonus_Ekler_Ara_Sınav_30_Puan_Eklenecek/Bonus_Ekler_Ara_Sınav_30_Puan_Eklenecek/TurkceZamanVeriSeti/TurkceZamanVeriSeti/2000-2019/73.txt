 Paris’te, Marsilya’da ve hatta ABD’nin ücra köşelerinde yaşayan Ermeniler, Dink için mumlar yakıyorlar, dualar okuyorlar" dedi. İzmir’de ise Demokrasi Güçleri adı altında, çeşitli sivil toplum örgütleri, kuruluşlar ve bazı partilerin oluşturduğu bir grup,Hrant Dink’in öldürülmesini oturma eylemi ve yürüyüş yaparak protesto etti. Hrant Dink’in ölümünü protesto eden yaklaşık 200 kişilik bir grup, Dink’in öldürüldüğü Agos Gazetesi önünde, bir gazeteyi yakarak eylem yaptı. Bir gazetenin dünkü sayısında "Katil Ermeni" manşeti atması, yaklaşık 200 kişilik bir grubun tepkisiyle karşılaştı. Grup, Agos Gazetesi’nin önünde anılan gazeteyi yakarak, protesto gösterisinde bulundu. Eylemi gerçekleştiren grup, üzerinde "Tıpkı bir güvercin gibiyim" ve "Tek silahım samimiyetim" yazan pankartlar açtı. Dink’in ölüm haberinin alınmasının ardından, iki gündür Şişli’deki Agos Gazetesi önündeki bekleyiş sürüyor. Sevenleri, Dink’in öldürüldüğü noktayı çiçeklerle donatarak, işlenen cinayeti protesto ediyor. ŞANLIURFA’da, aralarında İnsan Hakları Derneği (İHD), Mazlum- Der, KESK, DİSK gibi sendikaların da bulunduğu sivil toplum örgütlerinin temsilcileri öldürülen Hrant Dink için oturma eylemi düzenledi. DENİZLİ’de Demokrasi ve Barış Platformu, Dink’in İstanbul’da silahlı saldırı sonucu öldürülmesini protesto etti. 15 sivil toplum örgütünün temsilcileriyle Denizlililer, Cankurtaran Parkı önünde toplanarak, sloganlar eşliğinde yürüdü. Platform üyeleri, ’Hepimiz Hrant, hepimiz Ermeniyiz’, ’Yaşasın halkların kardeşliği’, ’Faşizme karşı omuz omuza’ sloganları attı. Grup, basın açıklamasının ardından dağıldı. MHP Genel Başkan Yardımcısı Mehmet Şandır, Erzincan İl Özel İdare Toplantı Salonu’nda düzenlenen MHP’nin Divan Toplantısı’na katıldı. Toplantı sonrası Hrant Dink’in öldürülmesi olayıyla ilgili bir gazetecinin sorusu üzerine Şandır, ülkeyi millet adına yöneten AKP iktidarının her vatandaşın can güvenliğini temin etmek mecburiyetinde olduğunu belirterek, şöyle konuştu: "Endişemiz korkumuz odur ki bu bir işaret fişeğidir. 