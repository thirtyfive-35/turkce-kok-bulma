dedikten sonra bağlantı kesildi. Kaza haberi üzerine Başbakanlık’ta kriz merkezi oluşturuldu. Helikopterin düştüğü bölgeyi belirlemek için, İHA muhabiri Güneş’in kullandığı telefonun GSM operatöründen alınan bilgiler değerlendirildi. Saat 18.30 sıralarında Göksun’a bağlı Kanlıkavak Beldesi Hacıömer Köyü yakınlarında 3 bin metre yüksekliğindeki Berit Dağı eteklerinde düşmüş olabileceği olasılığı ile önce Tüllüce Tepe mevkiine jandarma arama kurtarma, sivil savunma, sağlık ekipleri sevk edildi. Bölgenin yer yer 1.5 metreyi bulan karla kaplı olması nedeniyle helikopter enkazına ulaşmakta güçlük çekildi. Arama çalışmalarına gece görüşle cihaz bulunan 2’si askeri, 3 helikopter, 1 Casa uçağı da katıldı. Çevre illerden özel eğitimli 250 kişilik jandarma ekibi, farklı gruplara ayrılarak 25 kilometre çaplı bir alanda aramaları sürdürdü. Arama çalışmalarına 250 kadar sivil de katkı yaptı. Arama ekipleri, saat 20.00 sıralarında Berit Dağı eteğindeki Sisne Köyü’ne yönlendirilerek bu bölgede aramalar yoğunlaştı. Köylülerin bir patlama sesi duyduğunu söylemesi nedeniyle, diğer noktalardaki ekipler de buraya kaydırıldı. Sinyal alındı Saat 22.30 sıralarında Deniz Kuvvetleri’ne bağlı Bandırma Limanı’ndaki Görüntüleme ve Dinleme Merkezi’nden, Göksun İlçesi’ne bağlı Kırcaova Mevkii’nden sinyal alındığı tespit edildi. Arazinin engebeli olması nedeniyle helikopterlerin giremediği bölgede arama çalışmalarını sürdürmek üzere Casa uçağı bölgeye hareket etti. Çalışmalarını karadan sürdüren ekipler de bu bölgeye kaydırıldı. BBP dua bekliyor Muhsin Yazıcıoğlu, dün Kahramanmaraş’ın Çağlayancerit İlçesi’nde partililere hitap etti. Miting sonrasında Yozgat Yerköy’deki mitinge gitmek için helikopterle ayrıldıktan bir süre sonra ise düştükleri haberi geldi. Kaza haberinin ardından Ankara’da BBP Genel Merkezi’nde endişeli bekleyiş sürüyor. BBP Genel Sekreteri Yalçın Topçu, "Sayın Genel Başkanımız, 40 yıllık mücadele hayatında kadere tam teslim olmuş bir şahsiyettir. Bu noktada bize,

