 açıklaması MHP Genel Başkanı Devlet Bahçeli sosyal paylaşım sitesi Twitter'deki hesabından gündeme ilişkin açıklamalarda bulundu. Takipçilerine görüşlerini aktaran Bahçeli, İmralı sürecinin Türkiye'yi bölünmeye götüreceğini savunarak, "Şeytani hesaplar rahmani duruşun karşısında erimeye, bozguncular kaybolmaya, İmralı koalisyonu yarılmaya sonunda mahkum olacaktır. Çok sesli, çok ortaklı ve çok yüzlü terör ve bölücülük lobisi Allah'ın izniyle başaramayacak ve amacına ulaşamayacaktır" ifadelerini kullandı. MHP Lideri Devlet Bahçeli Twitter'deki hesabından son günlerdeki gelişmeleri değerlendirdi. İmralı sürecini sert dille eleştiren Bahçeli, 'çözüm' denildiğini ancak neyin kastedildiğinin açıklanmadığını kaydetti. Sürecin Türkiye'yi bölünmeye götüreceğini iddia eden MHP Lideri Bahçeli şu ifadeleri kullandı: "Biliyorsunuz, buradaki mesajlarımda mümkün mertebe siyasete girmemeyi tercih ediyorum. Ancak bugün bir istisna yapıp bazı görüşlerimi ve düşüncelerimi son gündem ışığında sizlerle paylaşacağım. Mutlaka izliyorsunuz, son günlerde çözüm ve barış sözleri zirve yaptı. Çözümü sık sık dillendirenler, bölücülük katarına sözüm ona barış vagonu olarak takılanlar fazlalaştı, sürüsüne bereket haline geldi. Bölücü terör örgütü PKK’nın yanında sıraya girenler çığlık çığlığa çözüm diye yaygara, barış diye fırtına koparmaya başladılar. Siyasetçisi, işadamı, türkücüsü, kiralık yazarı, kozmopolit aydını, teröristi alayı bir oldular, birlik oldular çözüm abidesi kesildiler. Ama çözümle neyi kast ettiklerini, çözümden neyi umduklarını ve çözüm diye neyi dayattıklarını açıkça söyleyemiyorlar. Buradan herkese soruyorum; çözüm nedir? Çözümden kast edilen nelerdir? Hangi teklifler çözüm diyerek planlanıyor ve düşünülüyor? Aklına esen ihanet hissesine yatırım yapıyor, dili olan zillete kucak açıyor, mikrofon gören düşmanlara bile taş çıkarıyor. Türkiye kanıyor, Türk milleti adım adım ayrılmaya ve ayrışmaya götürülüyor. Çözüm diyerek çözülme, barış diyerek batma, samimiyet diyerek sarsılma öneriliyor, gündeme getiriliyor. Hükümet aciz ve sinmiş, 