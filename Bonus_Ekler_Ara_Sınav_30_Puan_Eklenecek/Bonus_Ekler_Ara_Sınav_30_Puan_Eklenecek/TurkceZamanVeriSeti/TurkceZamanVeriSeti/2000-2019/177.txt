ile başladı. Meslek Yüksekokulu'nun temel atma töreninde ilk konuşmayı Aydın Doğan yaptı. Doğan'ın duygu yüklü konuşması Kelkitlilerin sık sık ‘‘Kelkit seninle gurur duyuyor’’ sloganlarıyla kesildi. Meslek Yüksekokulu'nun temel atma törenin ardından konuklar, Kelkit İlçe Merkezi'ne 3 kilometre uzaklıktaki Organik Tarım Ürünleri Sanayi ve Ticaret AŞ Tesisleri'nin temel atma törenine katıldı. Törende konuşan Aydın Doğan, ‘‘Kelkit Organik Tarım ve Hayvancılık Merkezi, Türkiye'nin tarımda modernleşme hamlesinin en önemli ayağı olacak.’’ dedi. TÜRKİYE'NİN ŞANSI Tarım Bakanı Hüsnü Yusuf Gökalp ise organik tarımın Türkiye'nin önemli bir şansı olduğunu vurguladı. Bakanlık olarak bu şansı en iyi şekilde değerlendirmek istediklerine dikkat çeken Gökalp, Türkiye'de 8600 bitki türünün bulunduğunu hatırlattı, bu bitki türlerinin büyük bir bölümünün Kelkit yöresinde bulunduğunu söyledi. Bu nedenle organik tarım alanındaki bilinçli tarım yatırımlarını çok önemsediklerini vurgulayan Gökalp, ‘‘Aydın Doğan'ı tebrik ediyorum’’ dedi. Örnek proje Atatürk Üniversitesi Rektörü Prof. Dr. Yaşar Sütbeyaz, törende yaptığı konuşmada Kelkit Aydın Doğan Meslek Yüksekokulu'nun ‘‘ülkemize örnek teşkil edecek vasıfları taşıyan modern bir kurum olacağını’’ söyledi. Prof. Sütbeyaz, ‘‘Bu anlamlı yatırımın diğer iş adamlarımıza da örnek olmasını diliyorum’’ dedi. Kelkit, organik tarım üssü oluyor Kelkit'teki temel atma törenlerinin ardından Gümüşhane Aydın Doğan Spor Tesisleri de hizmete açıldı. Doğan Holding Yönetim Kurulu Başkanı Aydın Doğan, törende yaptığı konuşmada, ‘‘Burada geleceğin İbo'ları, Hidayet'leri ve Ahmet Ayık'ları yetişecek. Onların başarılarıyla göğsümüz kabaracak’’ dedi. Devlet Bakanı Fikret Ünlü ise ‘‘çok duygulandığını ve gurur duyduğunu’’ söyledi. Gümüşhane'nin Okullar Mevkii'ndeki Aydın Doğan Spor Tesisleri'nin açılışına Başbakan Yardımcısı Devlet Bahçeli, Spordan Sorumlu Devlet Bakanı Fikret Ünlü, bakanlar, milletvekilleri ve çok sayıda davetli katıldı. Törende konuşan