 konular ve Başbakan Erdoğan’ın müşaviri Yusuf Yerkel’in bir kişiyi tekmelemesiyle ilgili de şunları söyledi: "Çıplak gözle baktığımda yerde birisi var iki özel harekâtçı yere yatırmışlar, bahsedilen kişi onu tekmeliyor. Bu çok feci bir olay. Zaten bu adam bir eylem yapmış polis onu etkisiz hale getirmiş. Yerde olan bir insana niçin tekme atılır? Savunacak durumda değilim. O kişi şikâyet ederse, adli soruşturma yapılabilir. Personel olduğu için idari soruşturmaya da konu olabilir. Rapor konusu trajikomik bir olay. Elbette hükümet tabibine giderseniz, ayağımda şişlik var derseniz, size rapor verir. Ben doktoru suçlayamam. O kişiyle çekişme, kavga olmuş o kişi de yaralanmış olsaydı adli konu olurdu. Ama rapor içeriği olaydan sonra kendisindeki arızanın oluştuğunu belirtiyor. Bundan bahsetmemize bile gerek yok. BASIN İYİ BİR SINAV VERDİ Sosyal medyada çok şükür ki yazılı basınımız, görsel basınımız bu meselede bence iyi bir sınav verdi. Dürüst davrandı. Ancak o görüntülere bakarak yorum yaparlarken yanlışlıklar yapıldı.Bir ülkenin ismini zikrederek Başbakanımızın ‘filanın filanı’ şeklinde bir beyanı var. Yemin ederim ki böyle bir cümlesini duymadım. ŞEHİTLİK İÇİN KARAR YOK Madende hayatını kaybeden kardeşlerimizin şehit sayılması veya şehitlere tanınan haklardan istifade edilmesi konuşuldu ama bu konuda verilmiş bir karar yoktur. (Bakanlarla ilgili istifa, görevden alma var mı) Bakanların denetim görevinden bahsedilebilir. Etik açıdan istifa etmediklerine göre istifa yok. Kusur bulunursa onu Başbakanımız takdir eder.” Sarkozy mesajı CHP Genel Başkanı Kemal Kılıçdaroğlu, Başbakan Erdoğan’ın AK Parti’nin Cumhurbaşkanı adayı olarak açıklandığı günde ‘nüfuzunu kötüye kullanma’ suçlamasıyla gözaltına alınan eski Fransa Cumhurbaşkanı Nicolas Sarkozy’yi andı; “Bir kişinin bir gerçeği unutmamasını istiyorum. Sarkozy Fransa’da gözaltına alındı