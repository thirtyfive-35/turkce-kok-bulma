eleman ve kadroların tasfiye edildiği doğru mudur? ’Ballı takas’ sorusu GÜLEKEN, Anayasa Mahkemesi Başkanı Haşim Kılıç’ın damadının Çankaya’da BM binasının yakınındaki sinemayı 2 milyon YTL’ye satın aldığı ve belediyenin mülkiyetindeki 6 milyon YTL olan bir arsayla takas yapıldığı iddialarını da Meclis’e taşıdı. Güleken şu soruları sordu: Kamuoyunda "ballı takas" adı verilen bu takastan yararlanan kişinin Anayasa Mahkemesi başkanının damadı olduğu doğru mudur? Büyükşehir Belediyesi’nce bu tür başka takaslar yapılmış mıdır? Yapılmışsa nerelerde, kimlere ve hangi bedellerle yapılmıştır? 50 yeni otobüs BÜYÜKŞEHİR Belediyesi, geçen ay 50 yeni doğal gazlı otobüsü hizmete soktu. Belediyeden yapılan yazılı açıklamaya göre, alımı gerçekleştirilen 500 otobüsten 50’si kasım, 50’si de aralık ayında hizmet vermeye başladı. İhale gereği tamamı 8 ayda hizmete girecek olan otobüslerin geri kalan kısmı her ay 50’şer adet olmak üzere art arda hizmete girecek. Yeni alınan klimalı otobüslerin doğal gazlı olması nedeniyle çevre kirliğine yol açmayacağı belirtiliyor. EGO, bin 750 otobüsle, 345 hatta toplu taşıma görevi yürütüyor YEDİ üniversite öğrencisinin ölümüyle sonuçlanan doğalgaz faciası sonrasında evin önünde yaşananlar, "Çocuklarının ölümü ailelere evin önünde mi haber verilmeliydi?" sorusunun ortaya çıkmasına yol açtı. TSK sistemi örnek alınmalı Çocuklarının ölümünün binanın önünde gelişigüzel biçimde ailelere söylenmesini Hürriyet’e değerlendiren Uzman Psikiyatrist Prof. Dr. Ünsal Söylemezoğlu, "Kapının önünde bu olmaz" dedi. Söylemezoğlu, şu görüşleri dile getirdi: "Ailelere bunu ifade edebilmek için belediyenin sorumluluğunda. Aile yasını yaşar. Kapının önünde bu olmaz. Aile feveran yaşayacak. O acıyı evinde yaşamalı. O aile ile oturulup diyalog içinde olunmalı. Psikolog eşliğinde bilgi verilmeli. Aile ile kimse ilgilenmezse, gidip oğlunu veya kızını görmek isteyecek.

