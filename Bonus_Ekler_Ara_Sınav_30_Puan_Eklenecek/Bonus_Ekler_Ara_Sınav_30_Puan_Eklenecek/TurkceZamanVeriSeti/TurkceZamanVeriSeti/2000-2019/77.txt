yatırımların finansmanı amacıyla kullanılacağını söyledi. TEKNOLOJİ Holding şirketlerinden Planet’in yüzde 100’ü, elektronik ödeme sistemlerinde faaliyet gösteren Fransa merkezli Ingenico’ya satıldı. Satış rakamının 40 milyon doların üzerinde olduğu belirtiliyor. Teknoloji Holding Yönetim Kurulu Başkanı Emin Hitay, Planet’in satışından elde edilen gelirin, yeni yatırımların finansmanı amacıyla kullanılacağını bildirdi. Planet’ten yapılan açıklamada satış anlaşmasının 13 Temmuz 2007’de, Teknoloji Holding Yönetim Kurulu Başkanı Emin Hitay ve Ingenico CEO’su Amedeo D’Angelo ile Ingenico üst düzey yöneticilerinin katıldığı toplantıda gerçekleştiği belirtildi. Satışa, Planet’e ek olarak, Teknoloji Holding grup şirketlerinden, saha ve onarım hizmeti veren Teknoser’in POS onarım bölümünün Ingenico’ya devrinin de dahil edildiği kaydedildi. BÖLGENİN MERKEZİ YAPACAĞIZ: Ingenico CEO’su Amedeo D’Angelo, Planet’in kısa sürede elde ettiği önemli başarı ile stratejik ortaklarından biri olduğunu ve Türkiye’nin kendileri için önemli bir merkez haline geldiğini söyledi. Yeni dönemle birlikte Türkiye ile ilgili hedeflerini büyüttüklerini ifade eden D’Angelo şunları dile getirdi: "önümüzdeki 10 yıl içinde ödeme sistemlerinde büyümenin devam edeceğini düşünüyoruz. Son dönemde Doğu Avrupa, Orta Doğu ve Afrika’da büyük bir büyüme yakaladık. Türkiye’de de Teknoloji Holding grup şirketleri Planet ve Teknoser ile bugüne kadar çok başarılı bir iş ortaklığı yaptık. Planet, güçlü ve güvenilir yapısı, Türk bankacılık sektöründeki güçlü konumu ve tecrübesi, Ar-Ge odaklı ekibi ve profesyonelliği ile bulunduğu bölgede çok önemli başarılara imza attı. Biz, gerek Türkiye’nin stratejik konumu, gerek bankacılık sektörünün bulunduğu nokta, gerekse Planet’in başarısı ve sahip olduğu potansiyel ile Türkiye’yi yakın bölgelerdeki iş planlarımız için bir merkez haline getirmeyi planlıyoruz. "PLANET 10 YILDA HIZLI BÜYÜDÜ: Emin Hitay, elektronik ödeme sistemleri konusunda çözüm sunan, grup şirketlerinden

