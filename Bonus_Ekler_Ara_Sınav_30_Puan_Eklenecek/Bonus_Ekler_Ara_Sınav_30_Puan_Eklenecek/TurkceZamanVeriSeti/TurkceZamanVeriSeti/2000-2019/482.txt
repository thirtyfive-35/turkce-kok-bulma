 niye kurtarmıyorsunuz? Esnafı niye kurtarmıyorsun? Paralar buralara gidiyor?" dedi. 15 Temmuz darbe girişiminden sonra bir vakıf kurularak, şehit yakınları ve gazilerin ihtiyaçları için kampanya yapıldığını ve 100 milyon dolar para toplandığını dile getiren Kılıçdaroğlu, "Aradan bu kadar süre geçti, bu para nereye gitti? Hani 15 Temmuz gazileri var, şehit yakınları var, zaman zaman bizi eleştirirler, bizi eleştirmelerine rağmen, onların hakkını savunan tek parti biziz." şeklinde konuştu. CHP Genel Başkanı Kemal Kılıçdaroğlu, Suriye ve Irak'a asker gönderilmesi için Cumhurbaşkanı'na verilen yetkiyi uzatan tezkereye, "içleri yana yana evet diyeceklerini" bildirdi. Kılıçdaroğlu, partisinin TBMM Grup Toplantısı'nda yaptığı konuşmada, Suriye konusunu değerlendirdi. Herkesin gündeminde zamlar, yoksulluk, geçim sıkıntısı ve işsizliğin yanı sıra Suriye konusu ve Orta Doğu bataklığı olduğunu belirten Kılıçdaroğlu, en başından beri, "Orta Doğu bataklığına girmeyin, Türkiye'nin orada ne işi var? Suriye ile Orta Doğu ile dost olalım. Orta Doğu ile Arap halklarıyla kavga etmenin mantığı yoktur. Bizim tarihi, kültürel, inanç, akrabalık bağlarımız var. Neden birbirimize düşman oluyoruz? Neden kavga ediyoruz?" dediklerini ifade etti. "ABD, Rusya karlı çıktı" Türkiye'nin Orta Doğu ve Suriye politikasını eleştiren Kılıçdaroğlu, "Suriye, Irak, İran ile bir araya gelip, Orta Doğu'yu barış havzasına döndürebilirdik. Neden emperyal güçlerin oyuncağı oluyoruz? Neden ABD ile Rusya arasında sürekli gidip geliyoruz? İkisinden ayrı ayrı talimat alan saray devletine dönüştük. Türkiye Cumhuriyeti tarihinde görmediğimiz ağır hakaretlere muhatap olduk. Kimin yüzünden? Saray yüzünden. O ağır hakaretleri duyuyorlar, koşa koşa ABD'ye gidiyor. Bir fotoğraf çektirmek için yapmadıkları, atlamadıkları takla kalmadı. Rezalet üstüne rezalet." diye konuştu. Türkiye Cumhuriyeti'nin bir vatandaşı olarak bu kadar ağır hakareti asla