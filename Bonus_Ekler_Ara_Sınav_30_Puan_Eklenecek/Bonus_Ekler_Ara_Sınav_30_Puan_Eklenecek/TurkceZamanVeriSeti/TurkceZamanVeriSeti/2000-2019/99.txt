 destek istedi. Bunun üzerine Mustafa Sarıgül Antalya’nın önde gelen dini cemaatlerinden ‘Menzil Tarikatı’nın Antalya’daki lideri ‘Ali Hoca’ ile bir görüşme yaptı. Antalya’da ‘Paşa Camii’nin imamı olan Ali Hoca ile görüşen Sarıgül, CHP adayı eski vali Ertuğrul Dokuzoğlu’nun desteklenmesini talep etti. Ancak Ali Hoca ‘Kusura bakmayın. Sayın valimize saygımız sonsuz. Kendisini çok da severiz. Ancak bu seçimde bizi bağışlayın. Biz bu seçimde Antalya’nın evladı Menderes Türel’i destekleme kararı aldık’ dedi. Sarıgül’ün kürsüden söyleyemediği destek talebi işte buydu. Bildiğim kadarıyla Sarıgül bu olayı kimseyle paylaşmadı. Ama Antalya’nın fahri bir hemşerisi olarak benim bu olayı bildiğimi unuttu. Türkiye bilişim yoluna girdi Bu köşede uzun zamandır bilişim sektörünün öneminden Avrupa’da İrlanda ve Asya’da Hindistan ile Malezya’nın bu sektör sayesinde nasıl büyük gelirler elde ettiklerinden söz ettik. Parti kimliğinin aksine, Başbakan’ın kişiliği sayesinde pek çok konuda ‘çığır açıcı’ bir misyon üstlenen AKP iktidarı burada yazdıklarımızın ‘sabun köpüğü’ haline gelmediğini görme keyfini yaşattı bize. Microsoft’un patronu Bill Gates’in Türkiye ziyareti ve bu ziyarette Başbakan’la beraberlikleri son derece önemli. Başbakan Erdoğan, net bir şekilde Türkiye’nin yeni vizyonlarından birine işaret etti. Bunun adı ‘bilişim’. Türkiye bundan böyle bilişim sektörüne farklı bir bakış açısı ile yaklaşacağını ilan ediyor. Bu Türkiye’nin 1 koyup sonsuz alabileceği yegane iş. İşin başında ise yıllarca ‘Kasımpaşalı’ diye küçümsediğimiz adam var. İngiltere Erdoğan’ı bekliyor BAŞBAKAN Erdoğan’ın yeni aşkı ’Afrika’. Uluslararası ilişkilere geniş açılı bir objektifle bakan Erdoğan, bu yılı ‘Afrika Yılı’ ilan ettiği gibi, Afrika’ya önem verdiği bir gezi de planlıyor. Gitmesin demiyoruz ama kendisine bir tavsiyem olacak. Elbette dünyanın her yeri önemli. Fakat Türkiye’nin