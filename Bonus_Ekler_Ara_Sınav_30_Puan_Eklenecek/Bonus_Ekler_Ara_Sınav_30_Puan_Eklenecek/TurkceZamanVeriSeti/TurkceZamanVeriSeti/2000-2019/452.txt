Gazetesi Yayın Koordinatörü Hasan Karakaya’nın oğlunu taziye için aramasının yol açtığı tartışmalarla ismi geçen hafta gündeme geldi. KIYAMET KOPARTAN MESAJ Özkürkçü, Karakaya’nın oğlunu gerçekten arayıp Genelkurmay adına başsağlığı dilemişti. Ancak Akit gazetesi, Özkürkçü’nün Karakaya için başsağlığı dilerken kendisi için ‘dik duran gazeteci’ tanımı yaptığını yazınca kıyamet koptu. Özkürkçü, başta Akit gazetesi ve Karakaya’nın sıkça hedefe koyduğu kumpas mağduru askerler ve aileleri olmak üzere kendi camiasından ve sosyal medyadan büyük tepki aldı. Akit gazetesi, “dik duruş” yorumunun Tuğgeneral Özkürkçü’ye değil, haberi yazan muhabire ait olduğunu belirterek hatayı üstlendi. Askeri yetkililer de Özkürkçü’nün Genelkurmay Başkanı’nın emri ile Silahlı Kuvvetler adına başsağlığı dilemekle yetindiğini duyurdular. GÖREVDE REKOR KIRDI Aslında başsağlığı tartışması olmasa da son dönemlerde sürmekte olan iç güvenlik operasyonları ile Irak, Suriye ve Rusya ile yaşanan askeri sorunlar nedeniyle Tuğgeneral Özkürkçü medyanın sürekli gündeminde olan bir asker. Özkürkçü, TSK’nın Basın ve Halkla İlişkiler Dairesi’nde en uzun görev yapan isim olarak önemli bir rekor da kırmış durumda. Bir yılı albaylıkta, 4 yılı da tuğgenerallikte olmak üzere 5 yılı bu görevde geçti Özkürkçü’nün. Özkürkçü, bu daireye 27. Genelkurmay Başkanı Orgeneral Işık Koşaner ve kuvvet komutanlarının istifa ettiği ve ardından Genelkurmay Başkanlığı’na sürpriz bir şekilde Orgeneral Necdet Özel’in atandığı 2011 yazında ayak bastı. O sırada albay rütbesindeydi. Ertesi yıl tuğgeneral oldu ve görevine devam etti. Özel, 2015 Ağustos ayında emekli olana kadar Özkürkçü’yü bu görevde tuttu. 2015 Ağustos ayında Genelkurmay Başkanlığı’na gelen Orgeneral Hulisi Akar da Özkürkçü’ye dokunmadı. HERKESİN TEK MUHATABI Özkürkçü’nün isminin çok fazla duyulmasının nedenlerinin başında, birlikte çalıştığı Genelkurmay Başkanları Orgeneral Özel ve 