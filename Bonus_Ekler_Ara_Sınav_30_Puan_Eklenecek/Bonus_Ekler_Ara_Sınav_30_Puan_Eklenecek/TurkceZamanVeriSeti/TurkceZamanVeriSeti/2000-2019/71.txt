olduğunu ve çocukları yönlendiren abilerin birbirleri ile bağlantılı olduğunu düşünüyoruz. Tek fark bu cinayette çocuk, abisini söyledi. Santoro cinayetindeki tetikçi ise konuşmadı. İlk cinayet tam olarak çözülüp bu yapı ortaya çıkarılsaydı belki de Hırat Dink şu an aramızda olacaktı. Bu yüzden soruşturmayı bu yönü ile de inceliyoruz." O sözleri alnıma leke olarak sürdüler "Türk’ten boşalacak o zehirli kanın yerini dolduracak temiz kan, Ermenilerin Ermenistan’la kuracağı asil damarında mevcuttur" cümlesi nedeniyle Türklüğü aşağılamakla suçlanan Hrant Dink, bu suçlamayı kendine yedirememişti. Hrant Dink, Ahmet Hakan ile yaptığı programda bunu çok basit bir kaç cümle ifade ediyordu: "Aşağılayacaksam ben niye bu ülkede yaşıyorum? Aşağılayacaksam gider uzaktan aşağılarım, başıma da bu belalar gelmez. Alnıma bir leke sürülmüş, Türklüğü aşağılamışım. Ben Ahmet Hakan’ı aşağılamışsam ben senle nasıl yaşarım? Ahlaksızlıktır. Ben Türkle yaşamayı şans sayarım." Dink’in bir Alman gazeteciyle yaptığı ve henüz yayınlanmayan son röportajı, Die Welt Gazetesi’nin internet sitesinde (www.welt.de) yayınlandı. Boris Kalnoky tarafından yapılan röportajda soykırım hakkındaki iddialara ve suçlamalara yanıt veren Hrant Dink, "Yargılandığınız ifade, ’Türk kanı zehirlidir’, sert bir ifade değil mi" sorusu üzerine şöyle dedi: "Ben böyle bir şey söylemedim. Ben dedim ki, ’Ermeniler Türkler’le olan düşmanlıklarını sona erdirsinler. Bu düşmanlık, kendi kanımızı zehirliyor ve bundan vazgeçmeliyiz. Yani ben Türk kanını değil, kendi kanımızı kastetmiştim." Başına gelecek belliydi Trabzon’un kıyısındaki Pelitli Beldesi sakinleri dün sabah güne kaygılı uyandılar. Hiç tanımadıkları, uzaklarındaki bir insanı öldüren gencin kendi komşuları olduğunu akşam televizyonlarından öğrenmişlerdi. Günün ilk ışıklarıyla birlikte mahalleye gelen gazetecileri kimi evinin balkonundan izledi, kimi de mahalle bakkalı Arif Akyıldız gibi yaklaşıp gazeteci 