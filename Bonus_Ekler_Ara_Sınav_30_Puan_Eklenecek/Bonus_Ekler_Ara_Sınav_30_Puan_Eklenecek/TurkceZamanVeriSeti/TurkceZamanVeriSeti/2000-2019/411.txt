Hakan Coşkun'a yapılan çirkin saldırıyı şiddetle kınıyoruz. Geçmiş olsun dileklerimizi iletiyoruz. Gazetecilere saldırı hiçbir şekilde mazur gösterilemez. Şiddet hiçbir şekilde tasvip edilemez. Şiddet, kayıtsız şartsız reddedilmelidir. Tüm basın mensuplarına geçmiş olsun diyor, en iyi dileklerimizi iletiyoruz. Gazetecilere yönelik şiddeti mahkum ediyor ve en güçlü şekilde kınıyoruz." YALÇIN AKDOĞAN: DEMOKRASİMİZE ZARAR VERİR Başbakan Yardımcısı Yalçın Akdoğan sosyal medya hesabından olayla ilgili şu mesajları paylaştı: Şiddet kimden gelirse ve kime karşı olursa olsun yanlıştır. Partilere, medyaya ve yazarlara yönelik şiddet öncelikle demokrasimize zarar verir. Faili belli olan saldırıları bile siyasi rant ve linç kampanyasına dönüştürme çabaları da şiddetin kılık değiştirmiş halidir. Basın mensuplarına yapılan şiddeti kınadığımız gibi, şiddetin kaynağını çarpıtarak üretilen nefret söylemlerini de kınıyoruz. Şiddeti tel’in ederken çarpık sonuçlar üretmenin ve nefret kusmanın da mazur görülecek tarafı olamaz.  'KABUL ETMİYORUZ' Reuters'a Ahmet Hakan'a saldırıyla ilgili olarak değerlendirmelerde bulunan AK Parti Genel Başkan Yardımcısı Ayhan Sefer Üstün, "Böyle bir saldırıyı tasvip etmiyoruz. Kabul de etmiyoruz. Bu saldırılar nereden gelirse gelsin kime yapılırsa yapılsın, bu tür olayları hep birlikte reddetmemiz lazım" dedi. BEŞİR ATALAY: MENFUR SALDIRIYI ŞİDDETLE KINIYORUM, LANETLİYORUM AK Partili Beşir Atalay, Seçim çalışmaları için diğer adaylarla birlikte geldiği Van’da parti binasında basın toplantısı düzenledi. Atalay, konuşmasına Ahmet Hakan’a yapılan saldırıyı kınayarak başladı. Atalay, "Gece bir gazeteci arkadaşımıza, Ahmet Hakan’a bir menfur saldırı olmuştur. Bu olayı kınayarak konuşmama başlamak istiyorum. Bu olayı lanetliyorum. Şiddetin her türlüsünü kınıyorum. Biz daima şiddete karşıyız. Hele bir basın mensubuna yapılan bu şeyi gerçekten çok büyük bir şansızlık olarak görüyorum. Kendisine şifa diliyorum, geçmiş olsun diliyorum, basın