veriyor olması bir hayli ironik” dedi. Erdoğan “Bugün Fransa’da bireysel din özgürlüğüne hiç saygı kalmadı” dedi. Fransız bir parlamenterin suçlamayı reddetmesi üzerine Erdoğan kendisini Türkiye’ye davet ederek durumu gözüyle görmesini istedi. Erdoğan, “Türkiye’de biz böyle durumlarda ‘Fransız kalmış’ deriz” dedi. APA: "Ermenistan’la sınır sorunu Minsk Grubu’nun Dağlık Karabağ konusuna çözüm bulmasıyla çözülecek" Başbakan Recep Tayyip Erdoğan, AKPM’de yaptığı konuşmanın ardından Ermeni milletvekili Armen Roustamian’ın sorusu üzerine “Türkiye ve Ermenistan arasında sınırların açılması ayrı bir konudur. Türkiye’deki Ermenilerin haklarının korunması da bizim sorumluluklarımızdan biridir. Biz anlaşmalara sadığız” dedi. Türkiye’nin aynı zamanda Ermenistan’ın çıkarlarını da savunduğunu söyleyen Erdoğan, “Azerbaycan’daki kardeşlerimizin haklarını da savunuyoruz ve bu hakların Ermeniler tarafından ihlalini asla kabul etmeyeceğiz. Açık konuşuyorum, bu sorunu çözmemiz lazım. Bugün bile sınırları açmaya hazırız. Ben her zaman için Dağlık Karabağ’daki sorunun çözülmesi için Minsk Grubu’nu daha aktif rol oynamaya davet ettim. ABD, Fransa ve Rusya sorunu çözmek için çabalarını artırmalı. Ermenistan’la sınır sorunu, Minsk Grubu’nun Dağlık Karabağ sorununa çözüm bulmasıyla çözülecektir. Aksi takdirde işler çok zor olacaktır” dedi. Yuh için suç duyurusu ANTALYA’da YGS’yi protesto için yürüyüş yapan Türkiye Komünist Partisi (TKP) üyesi öğrencilere yuh çeken Antalya Vali Yardımcısı Metin Borazan hakkında “Kamu itibarını zedelemekten” suç duyurusunda bulunuldu. Antalya Adliyesi önünde toplanan TKP, ÖDEP, EMEP, Çağdaş Hukukçular Derneği, Alevi Kültür Dernekleri üyesi grup adına açıklama yapan Avukat Bilal Doğan, suç duyurusunun yanı sıra İçişleri Bakanlığı’na da şikâyet dilekçesi sunacaklarını belirtti. Borazan ise Facebook’taki sayfasına, “Komünist Partisi benim için suç duyurusunda bulunacakmış. Peh peh peh... Ne korktum, ne korktum” diye yazdı. İptal için Danıştay’da 