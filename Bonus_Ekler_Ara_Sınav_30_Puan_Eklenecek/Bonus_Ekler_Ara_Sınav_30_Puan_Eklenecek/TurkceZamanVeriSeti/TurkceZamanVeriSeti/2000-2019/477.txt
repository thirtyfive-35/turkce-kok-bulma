Kemal Kılıçdaroğlu: Tezkereye 'evet' diyeceğiz CHP Genel Başkanı Kemal Kılıçdaroğlu, sınır ötesine asker gönderme tezkeresiyle ilgili, "Tezkere bugün Meclis'te görüşülecek. Oradaki askerlerin burnu kanamasın diye tezkereye içimiz yana yana 'evet' diyeceğiz" dedi. CHP Genel Başkanı Kemal Kılıçdaroğlu, ABD Başkanı Donald Trump'ın açıklamalarına ilişkin, "İlk tepki bizden geldi, Türkiye Cumhuriyeti Devletini hiçbir güç tehdit edemez. Daha şu ana kadar AK Parti'den tık yok. Niye yok? Hangi gerekçeyle itiraz etmiyorlar? AK Partili kardeşlerimin bunu mutlaka ve mutlaka hafızalarının bir yerinde tutması lazım. Bu memleket sıradan bir memleket değildir, her taşının, toprağının altında şehit kanı vardır." dedi. Kılıçdaroğlu, partisinin grup toplantısında, güzel bir Türkiye için hep beraber mücadele edeceklerini söyledi. Özellikle gençlerin siyasete ilgi göstermesinden son derece memnun olduklarının altını çizen Kılıçdaroğlu, gençler sorunlara ilgi gösterdikçe gelecek açısından daha az endişe duyduklarını belirtti. Ahi Evran Haftası'nda olduklarını hatırlatan Kılıçdaroğlu, bir Anadolu ereni olan Ahi Evran'ı herkesin örnek alması gerektiğini söyledi. Ahi Evran'ın "Harama bakma, haram yeme, haram içme. Doğru, sabırlı, dayanıklı ol. Yalan söyleme. Kimseyi kandırma. Kanaatkar ol. Dünya malına tamah etme. Yanlış ölçme. Eksik tartma. Kuvvetli iken affetmesini, hiddetli iken sakin davranmasını bil. Kendin muhtaç olsan bile başkalarına verecek kadar cömert ol." şeklindeki sözlerini hatırlatan Kılıçdaroğlu, Ahi Evran'ın sözlerinde adalet ve kul hakkını koruma olduğunu dile getirdi. Esnafın hayatından memnun olmadığını savunan Kılıçdaroğlu, esnaflara biraz sitem edeceğini söyledi. Kılıçdaroğlu, "Kimse kusura bakmasın, esnaf kardeşim ağlıyor, 'mahvolduk' diyor. 'Geçinemiyorum, zam üstüne zam geliyor, zarar ediyorum, dükkanımı kapatıyorum' diyor? Diyor da bunları yapan kim? Sen değilsin, senin oy verdiğin siyasi parti yani o partinin