 olduğunu açıklayan Dinçer, “130 bin civarı öğretmene ihtiyacımız var. Okullaşma oranının artacağını da hesaba katarsak bu sayı daha da fazla artacaktır. İhtiyacımızı kadroyla karşılayamadığımız zaman ücretli öğretmenle karşılıyoruz” diye konuştu. “Boğaziçi ve ODTÜ ideolojik yaklaşıyor” Hangi alanlarda ne kadar öğretmene ihtiyaç olduğuna ilişkin ayrıntılı bir çalışma yaptıklarını anlatan Dinçer, buna ilişkin bir çalışmayı YÖK'ün de gerçekleştireceğini belirtti .Bir gazetecinin “Çocuklarını okula göndermek istemeyen veli sağlık raporunu nereden alacak” şeklindeki sorusuna ilişkin ise Dinçer, 66 ayı doldurduğu halde çocuğunun okula gitmemesini isteyen ailelerden Sağlık Bakanlığı haricinde özel hastaneler, aile hekimleri ve sağlık ocaklarının raporlarının kabul edilmeyeceğini bildirdi. Dinçer, “Hastanede ya çocuk doktorundan 'bu çocuğun zihnen okula başlaması uygun değildir' demesi lazım ya da ilgili bir doktor 'zihnen eğitime başlaması uygun değildir' derse biz bu çocuğu ana okuluna alacağız. Yine eğitimden uzaklaştırmayacağız ve yakasını bırakmayacağız biz onun” diye konuştu. Anadolu'nun herhangi bir yerinde yaşamın insanları daha özgür bırakabildiğini ve aile içerisinde çocuğun daha çok birey olarak durduğunu anlatan Dinçer, şöyle devam etti: “Zengin ve eğitimli kesimde ise çocuklarımıza o kadar çok şefkat gösteriyor ve onların üzerine o kadar çok düşüyoruz ki aslında üzerine düşme işi çok otoriter bir niteliğe dönüşüyor ve çocuk her şeyiyle bizim kontrolümüz altında olsun istiyoruz. Bu kez çocuk birey olma niteliklerinde geride kalıyor. Daha çok anne babasıyla beraber olan biri haline geliyor. Ben bunu kendi hayatımda yaşayan birisiyim. Henüz ilkokulu bitirdiğimde kendi mahallemden çıkmadığım halde okumak için bir başka ile gitmem gerekti. Benim annem babam beni bir otobüse bindirdi, 'hadi git oğlum' dediler. Ben okula gittim, kayıt oldum, 