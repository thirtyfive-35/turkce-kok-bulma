isteniyor. İddianamede, terör örgütünün amaçlarına hizmet etmek veya şantaj unsuru olarak kullanılabilecek bilgilere erişmek için usulsüz dinlemelerin yapıldığına ilişkin iddia üzerine Antalya Cumhuriyet Başsavcılığınca 2014/19027 sayılı dosya üzerinden yürütülen soruşturma neticesinde eski istihbaratçı polisler hakkında Antalya 3'üncü Ağır Ceza Mahkemesi'nde açılan davanın devam ettiği kaydedildi. VALİLİK SORUŞTURMA İZNİ VERDİ Polis memurları Zeki Kılınç ile Hikmet İskender'in 7 Nisan 2016 tarihli dilekçeyle usulsüz dinlemelerden dönemin İl Emniyet Müdürleri Mustafa Sağlam ile Ali Yılmaz'ın da sorumluluğu bulunduğuna ilişkin şikayeti üzerine soruşturma başlatıldığı belirtilen iddianamede, Antalya Valiliği'nin 30 Haziran 2016 tarihli kararıyla şüpheliler hakkında soruşturma izni verdiği kaydedildi. YARGILANMALARI İSTENİYOR İddianamede, Ali Yılmaz'ın ifadesine de yer verildi. Ali Yılmaz'ın usulsüz dinlemelerle hiçbir ilgisi ve bilgisinin olmadığını söyleyerek suçlamaları kabul etmediği belirtilirken, diğer şüpheli Mustafa Sağlam hakkında ise Antalya 2'nci Sulh Ceza Hakimliği'nce 19 Ekim 2016 tarihli yakalama kararı bulunduğu vurgulandı. Şüphelilerin usulsüz dinlemelerden haberdar olmamasının mümkün olmadığı öne sürülen iddianamede, eylemlerine uyan kanun maddeleri gereğince yargılanmaları talep edildi. İDDİANAME KABUL EDİLDİ Cumhuriyet Savcısı Nihat Erol tarafından hazırlanan iddianame, Antalya 5'inci Ağır Ceza Mahkemesi'nce kabul edildi. 2017/64 sayılı dosyanın Antalya 3'üncü Ağır Ceza Mahkemesi'nde görülen 10 Nisan'da 18'inci duruşması yapılacak yasadışı dinleme davasıyla birleştirilmesine karar verildiği kaydedildi. HDP'li Bilgen: Fezlekeye sonradan eklenen bir madde ile tutuklandım DİYARBAKIR,(DHA)- DİYARBAKIR Cumhuriyet Başsavcılığınca hakkında yürütülen soruşturma kapsamında 31 Ocak 2017 tarihinden beri tutuklu olan HDP Eş Genel Başkan Yardımcısı Ayhan Bilgen, TBMM Başkanlığına başvurarak, TBMM'ye gönderilen fezlekelerde olmayan bir maddenin, fezlekesine sonradan eklenmesi sonucunda tutuklandığını iddia ederek, Meslis Başkanlığı'ndan hukuki mütalaa istedi. Hakkında yürütülen soruşturma kapsamında 31 