dinleyerek. Sürekli konuşan siyasetçi profili olmayacak. Adam sizden başka bir şey bekliyor, siz başka bir şey anlatıyorsunuz; yeni siyaset anlayışında bu yok. GÜL ÇİFTÇİ: Bu ülkede yapılan haksızlık ve hukuksuzluklardan ilk başta etkilenen gençler oluyor. Dolayısıyla Başbakan’ın "Harçları kaldıracağım" demesi heyecan ve umut yaratmadı. ONURSAL ADIGÜZEL: Empati yapabilmeli siyasetçi. Çünkü siyaset algıların da doğru yönetilebildiği bir mecra. Gençlerin bütünlüklü çözümlere ihtiyaçları var. Harçların kaldırılması tek başına yeterli değil. 2004’de İstanbul’a geldiğimde aylık Akbil almak kolaydı, şimdi fiyatı alamayacak kadar arttı. Keza barınma sorunları sürüyor. GÜL ÇİFTÇİ- Bunlar ailesinden uzakta yaşayan, kendi ayakları üstünde durmaya çalışan genç arkadaşların hayatlarına inanılmaz sekte vuruyor. Ama bence en önemli sorun özgürlük. Üniversitelerde özgürlük yok. Hepsi 18 yaşını geçmiş bireyler. Üniversitede şenliğe gidiyorsam orada alkol kullanıp kullanmayacağıma kendim karar vermeliyim. Bu yasakla olmamalı. ONURSAL ADIGÜZEL- En başta gençler kendilerini ifade edemiyorlar. 771 tutuklu öğrenci var. GÜL ÇİFTÇİ- Nerede bir hak arasanız, orada terör örgütü kurmakla suçlanıyorsunuz. Biz buna dur demek istiyoruz. Öğrenciler parasız eğitim istediler diye tutuklu kaldılar. UMUT AKDOĞAN- Gençler yumurta da atabilir ama o kadar tahammülsüz bir ortam var ki. Hukukta ‘elverişli suç aleti olması gerekir’ der. Yumurta şiddet için elverişli değildir, insanın canını bile acıtmaz, sadece üstünü kirletir. Bir protesto yöntemi olduğu açık. Gençlerin şiddetten uzak kalmak istediklerini anlatan en güzel yoldur. Hopa davasını izlemeye gittik. İçeride yargılanan her arkadaşımıza karşılık dışarıda neredeyse bin kişi vardı. Bu beni çok umutlandırdı. Bizi bir adım öne çıkaracak olan CHP’nin doğrularıdır. Söyleyecek sözünüz, bilişimi ne için, nasıl kullanacağınız çok önemli. HER SOLCUNUN ANNESİ BİRAZ  FAZLA

