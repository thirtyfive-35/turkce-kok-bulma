açılmasının ardından, pazar günü de İstanbul'un raylı sistemine yeni bir halka daha eklenmiş olacak. İstanbul Büyükşehir Belediyesi, 2019 yılında 430 kilometre, 2019 sonrasında ise 776 kilometre uzunluğunda modern metro ağı hedefine doğru ilerlerken, Aksaray-Yenikapı metro hattının hizmete girmesiyle İstanbul'daki raylı sistemler de birbirine bağlanmış olacak. KARTAL İLE ATATÜRK HAVALİMANI BİRBİRİNE BAĞLANACAK Aksaray-Yenikapı metro hattının açılmasıyla Kartal'dan yola çıkan biri, Atatürk Havalimanı'na kadar raylı sistemle seyahat etme imkanını yakalayacak. Bunun yanı sıra Üsküdar'dan Başakşehir'e, Maltepe'den Bağcılar'a, Göztepe'den Mahmutbey'e, Kadıköy'den Aksaray'a, Taksim'den Atatürk Havalimanı'na, Levent'ten otogara, Maltepe'den Esenler'e ve Maslak'tan da Bayrampaşa'ya yine raylı sistemle kesintisiz yolculuk yapılabilecek.
Marmara Üniversitesi İstanbul Araştırmaları Bilim Dalı Başkanı Prof. Dr. Recep Bozlağan, yaptığı açıklamada, pazar günü açılışı gerçekleştirilecek Aksaray-Yenikapı metro hattı ile 5 milyon insanın yaşadığı 13 ilçenin Marmaray ile entegre olacağını söyledi. YENİ HATTIN STRATEJİK ÖNEMİ Bozlağan, Aksaray-Yenikapı metro hattının İstanbul için stratejik önemde olduğuna dikkati çekti. Sadece 700 metre uzunluğa sahip hattın, boyundan kat kat büyük bir öneme sahip olduğunu ifade eden Bozlağan, şunları kaydetti: "İstanbul'daki raylı sistemler arasında en büyük entegrasyon bu kısacık hat sayesinde gerçekleşecek. Aksaray-Havalimanı, Topkapı-Sultançiftliği ve Otogar-Başakşehir metro hatları ile Merter-Bağcılar tramvay hattı Marmaray ile entegre olacak. Diğer bir ifadeyle yaklaşık 5 milyon insanın yaşadığı 13 ilçe, Marmaray ile entegre olacak. Pazar günü hem İstanbul için hem de İstanbullular için kısa ama büyük bir adım atılmış olacak." Prof. Dr. Bozlağan, hattın hizmete girmesiyle Marmaray'ın taşıdığı günlük yolcu sayısında büyük artış görüleceğini de sözlerine ekleyerek, "Özellikle Taksim, Mecidiyeköy, Levent ve Maslak yönüne aktarmaların önemli bir kısmı da bu hat üzerinden 
