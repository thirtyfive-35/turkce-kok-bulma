belirterek, ‘İfadem çarpıtılarak başka manalara çekilmiştir’ dedi. Gülen, Nuriye Akman’ın kendisiyle yaptığı röportajdan, ‘Bizim gibi düşünmeyenlerin canı cehenneme’ gibi bir sonuç çıkarmanın kesinlikle mümkün olmadığını da söyledi. Zaman Gazetesi’ndeki röportajda söylediklerinizin önemli bir bölümüne herhangi bir itiraz gelmedi. Fakat özellikle ateistlerle ilgili bölüm tartışmalara sebep oldu. Bunu nasıl değerlendiriyorsunuz? Röportaja dikkatlice bakılınca görülecektir ki, orada ifade edilmek istenen husus insan öldürmenin çok büyük bir cinayet olduğudur. Ve münhasıran, bu görüşü takviye için İbni Abbas’ın insan öldürenler hakkındaki herkesten farklı rey ve ictihadına yer verilmiştir. İbni Abbas, insan öldüren birinin cehennemde ebedi kalacağını söylüyor. Cehennemde ebedi kalmayı da Kuran-ı Kerim değişik yerlerde müşrik ve kafirlere tahsis ediyor. Röportajda, ‘insan öldürenle, káfir aynı şeye maruz kalıyor’ denmekle, her iki grubun ‘ortak bir yönü’, ahiret itibarıyla máruz kalacakları ceza ifade ediliyor. Düz bir mantıkla ‘insan öldürenle káfir aynıdır’ denmiyor. Uhrevi ceza açısından ‘máruz kalacakları hál’ aynıdır, deniliyor ki burada bir benzerlik, ortaklık yönü ön plana çıkarılıyor. Dolayısıyla, tamamen uhrevi bir cezadan ibaret olan cehenneme girme mevzuunda Allah’ı kabul etmeyenlerle, haksız yere insanları öldürenlerin aynı olduğunu söylemek, ateistlerin töreristlerle eşdeğer olduğunu söylemek değildir. Burada, ‘kafir’ ile inancı ne olursa ‘kátil’, ‘cehenneme müstahák olma’ yönüyle ‘ortak’ bir özelliğe sahiptir deniliyor ki bu İbn-i Abbas’ın yorumudur. O röportaj içinde açık ya da kapalı, ehl-i kitap veya başkalarının kafir olduğunu ve onlara cihad açmak gerektiğini ima eden, ‘Bizim gibi düşünmeyenlerin canı cehenneme’ manasına gelebilecek en küçük bir ifade yoktur. Ateislerle alakalı söylenen sözle bunlar kasdedilmemiştir; maalesef, oradaki ifade çarpıtılarak başka manalara çekilmiştir. KAVGASIZ DÜNYA ARAYIŞI Teröristlerle ateisleri