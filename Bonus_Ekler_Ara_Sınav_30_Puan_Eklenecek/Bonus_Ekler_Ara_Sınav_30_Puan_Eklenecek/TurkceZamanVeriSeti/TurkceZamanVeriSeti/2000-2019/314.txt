şeklinde konuştu. -KADAVRA BULUNMADIĞI ZAMAN, ORGAN MAFYASI OLUŞUYOR- İstanbul Bilim Üniversitesi Öğretim üyesi Opr. Dr. Ata Bozoklar, Türkiye'de 60 binin üzerinde organ bekleyen hasta bulunduğuna dikkati çekerek, “Senede 270 kadavra dönor buluyoruz. Listeye ise her sene 5-6 bin kişi ekleniyor” dedi. Organ nakli gibi popüler bir konuda, yeterince kadavra bulunamadığı zaman, organ mafyasının doğmasına neden olunduğunu vurgulayan Bozoklar, iyi bir kadavra koordinasyon sistemi olmayan ülkelerde, organ naklinin ileri gidemeyeceğini vurguladı.
Bozoklar, “Öncelikle iyi yoğun bakımlar, iyi doktorlar olması lazım, çünkü kadavra dönor sadece yoğun bakımdan çıkar. Yoğun bakımlar, öncelikle daha çok hasta yaşatılsın, yaşatılamadığı durumlarda kadavra dönor olsun diye var olmalı. İnsanların organları sadece yoğun bakımda ve solunum cihazına bağlı olarak öldüğünde alınabilir” şeklinde konuştu.
Ata Bozoklar, 2000'li yılların başında Ulusal Koordinasyon Sistemi'nin kurulduğunu ve ondan sonra gelişmenin ortaya çıktığını belirtti
Organ mafyasının, Türkiye'de ve dünyada var olduğunu, ancak bu mafyanın sadece canlı verici nakillerde çalıştığını, insanların para karşılığında böbreklerini satmasına aracılık ettiğini anlatan Bozoklar, “Bir çocuğun kaçırılıp organın alınması veya bir otel odasında insanın kendisini böbreği alınmış halde bulması gibi bir olay, dünyanın hiçbir yerinde olmamıştır. Bugüne kadar organları çalınmış hiçbir ceset bulunmamıştır” diye konuştu.
Organ ve Doku Nakli İstanbul Koordinatörü Ali Demirel de organ nakli için sıra bekleyen listeye herkesin bir gün girebileceğini vurgulayarak, “Bize düşen önce organlarımızı bağışlayıp bu listeyi azaltmak” dedi.
Ali Demirel, yaşlanma ve ölümün engellenemeyeceğini, ancak insanların yaşam süresinin uzatılabileceğini ve kalitesinin yükseltilebileceğini dile getirerek, “Bağışlanan her organ, yaşama tutunan bir insandır. Eve gidince anne-baba ve çocuklarınızla, komşularınızla çevrenizle organ bağışlama konusunu mutlaka konuşun 
