 gözüksün diye kısa tuttuğumuz şortumuzu ve malzemeci Ahmet abimizden “ne edecen” deyip verdiği tozlukları giyip, çivili kramponlarımızı da yandan bağladığımızda hakikaten koca adamlar gibi dururduk. Aslında bizi adam yapan o formaydı. “Şeyini şey yaptınız” dediğinde biz neyi kastettiğini bilirdik. Lafını kısa keser, söylediğini de unutmazdı. Belki de hiçbir şeyi unutmadığı için unutulmaz olacak sayın Seba. Ekranı da pek sevmezdi. Ne önünü ne de arkasını. Onu yazmak o kadar zor ki… niye ki bu çabam? Onu altın harflerle yazan tarihten daha iyi anlatamam ki… Ben, Metin-Ali’nin Feyyaz’ı, Rıza’nın ön direk takipçisi, Şifo’nun pas duvarı, Les Ferdinand’ın çapraz koşucusu, Samet abinin kibarı ben… Seni o aramıza giren herkesten çok seviyorum ve biliyorum ki sende bu başına buyruk, inatçı evladını seviyorsun… Gitme büyük başkan sakın gitme… Çünkü ben sana gelemedim…”CUMHURBAŞKANI ABDULLAH GÜL"Süleyman Seba; beyefendi duruşu, yapıcı ve müspet yaklaşımı, etik değerlere verdiği önem, insana ve rakiplerine duyduğu saygı, onlarla kurduğu sıcak ilişkilerle tüm spor camiasında sembol olmuş, taraflı tarafsız herkesin sevgisini kazanmış örnek bir kişilikti. Bütün hayatını Beşiktaş’a ve Türk sporuna adayan Süleyman Seba, sadece kendi kulübüne hizmet etmemiş, Türk sporuna da çok değerli katkılarda bulunmuştur. Eylemleri ve söylemleriyle sporun bir dostuk ve kardeşlik olduğunu ortaya koyan Süleyman Seba, her zaman saygıyla hatırlanacaktır. Kendisine Allah’tan rahmet diliyor, Beşiktaş Kulübü’ne ve tüm spor camiasına taziyelerimi iletiyorum." BAŞBAKAN RECEP TAYYİP ERDOĞAN ''Beşiktaş Jimnastik Kulübü Eski Başkanlarından Süleyman Seba’nın vefatını büyük bir üzüntüyle öğrendim. Efsane Başkan Süleyman Seba, sadece Beşiktaşlıların değil tüm Türkiye’nin sevgisini ve saygısını kazanmış, Türk futboluna çok değerli hizmetlerde bulunmuş önemli bir spor