 önemli değişimlere açık görünen farklı alanları belirledik ve çevrelerinde büyük olasılıkla görüş ayrılıkları oluşacak konulara odaklanarak bunları tartışmalar için olgunlaştırmaya çalıştık. Farklı alanlardan birçok uzmanın da yardımıyla, önümüzdeki on yıla ilişkin tartışmalar dört başlık altında toplandı: Küresel sorunlar, seçenekler ve olasılıklar, ileriye giden yol, etkiler ve sonuçlar. Önümüzdeki 10 yıl içinde siz Türkiye’nin geleceğini nasıl görüyorsunuz?  Avrupa ve Asya’nın kucaklaştığı bir ülke olarak Türkiye’yi yeni fırsatların değerlendirilmesi için mükemmel bir yer olarak görüyorum. Değişim süreci içindeki global arenada, Türkiye’nin önemli bir rol oynayacağına inanıyorum. Sizce insanlar geleceği tartışmaktan ve geleceği düşünmekten korkuyorlar mı? Yoksa bunu yapmak için yeteri kadar cesurlar mı?
- İnsanlar geleceği tartışmaktan korkuyor olsalardı bizim projemizin gerçekleşmesi çok zor olurdu. Geleceği düşünmek insanların ilgisini çekiyor diyebilirim. 25 ülkede düzenlediğimiz çalıştaylarda, 2 bin kişi bir araya geldi, online tartışmalara 147 ülkeden, 50 binden fazla insan dahil oldu. Ekim ayı başında programı başlatırken tartışmaya katılmaları için dünyanın her yerinden insanlara çağrılar gönderdik. İlk birkaç haftada, 128 ülkeden binlerce kişi sitemizi ziyaret etti. Konular açısından bakıldığında, en çok ilgi duyulanlar gıda, sağlık, yerellik, kentler, mobilite ve enerjiydi. Dünyadaki para yatırım yapmak için bekliyor
NURİ ÇOLAKOĞLU Platform, önümüzdeki 10 yılı kestirmeye çalışıyor çünkü, daha ilerisini tahmin etmek bilim kurguya dönüşür. Dünyadaki tüm kanaat önderlerinin bu tartışmalara katkıda bulunması isteniyor. 2010 Ağustos ayında, Vodafone Türkiye, bunun Türkiye koordinatörlüğünü üstlenmemi istedi. Ben de, Türkiye’de bu konuda kafa yoran, söyleyecek lafı olan 16 iş insanıyla konuştum. Meselâ, Erkut Yüceoğlu’yla enerjinin, Akın Öngör’le doğanın, Suzan Sabancı’yla paranın, Vuslat Doğan Sabancı’yla medyanın geleceğine dair öngörülerini konuştuk.
