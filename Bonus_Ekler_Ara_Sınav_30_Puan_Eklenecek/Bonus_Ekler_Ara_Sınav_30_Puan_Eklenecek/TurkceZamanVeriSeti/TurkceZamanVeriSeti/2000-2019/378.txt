şiddet görüyorum” mesajı üzerine bakanlığın ilgili birimini harekete geçirerek, kadının koruma altına alınmasını sağladı. Bakan Şahin, sosyal paylaşım siteleri Twitter ve Facebook’ta açtığı hesaplarla bakanlığının çalışmaları hakkında bilgi veriyor, yeni hizmetleri takipçileriyle paylaşıyor. Bu kaynaklardan gelen ihbarları ise, ilgili birimlere yönlendiriyor. Vatandaşlar, ‘Twitter’daki takipçi sayısı 200 bine yaklaşan Bakan Şahin ile sorunlarını da paylaşabiliyor. Bir kadından “eşinden gördüğü şiddet dolayısıyla intihar edecek duruma geldiği” yönünde ‘tweet’ alan Şahin, kadına direkt mesaj atarak numarasını aldı. engelli oğula da destek Telefonla kadına ulaşan Bakan Şahin, yaşananlarla ilgili aldığı detaylı bilginin ardından Kadının Statüsü Genel Müdürlüğü’ne talimat verdi. Kadına ulaşan bakanlık yetkilileri, kadının koruma altına alınmasını sağlarken sosyal destek hizmeti de sundu. Ayrıca engelli oğlu için bakım hizmeti isteyen bir kadının da mesajları üzerine gerekli çalışmaları başlatan Şahin, engelliler veya sosyal yardıma ihtiyaç duyanlardan gelen taleplerle de yakından ilgileniyor. İtip kurtarmış ABD Büyükelçiliği’ne yönelik canlı bomba saldırısına ilişkin güvenlik kameraları kayıtları, hayatını kaybeden güvenlik görevlisi Mustafa Akarsu’nun, Büyükelçi Francis Ricciardone’nin, “O bir Türk kahraman” sözlerinin ne kadar doğru olduğunu ortaya koydu. Kayıtlar, olayda yaralanan gazeteci Didem Tuncay’ı hızla iterek saldırgandan uzaklaştıran Akarsu’nun, bir yandan bombacıya müdahale ederken diğer taraftan da Tuncay’a siper olarak kahramanca mücadele ettiğini gösteriyor. ANKARA’da ABD Büyükelçiliği’nde yapılan saldırıda patlama öncesi ve patlama anı, olayın meydana geldiği ziyaretçi girişindeki ABD Büyükelçiliği’nin güvenlik kamerası kayıtlarıyla saniye saniye kaydedildi. Kayıtları izleyenlerden edinilen bilgiye göre, ziyaretçi girişinde canlı bomba Ecevit Şanlı, Didem Tuncay ve Mustafa Akarsu bulunuyor. X-ray cihazının alarm vermesi üzerine Akarsu, önce bütün gücüyle şiddetle Didem’i iterek saldırgandan uzaklaştırmaya çalışıyor. Akarsu, 