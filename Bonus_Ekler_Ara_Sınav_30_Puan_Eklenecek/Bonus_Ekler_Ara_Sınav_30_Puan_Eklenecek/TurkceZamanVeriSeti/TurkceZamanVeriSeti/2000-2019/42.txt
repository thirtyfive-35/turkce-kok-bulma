 yer almasına isyan etti. "O yıllarda parasızlıktan berbere gidemiyor, ailecek birbirimizi traş ediyorduk" diyen Baykal, arkadaşlarına, "Eve gidince Olcay Hanım’a, ’Aldığın paranın yarısını bana niye vermedin, nerede sakladın’ diye soracağım" esprisi yaptı. Tam bir kepazelik Baykal, dayanağı belli olmayan iddiaların, cumhuriyet savcısının hazırladığı iddianamede yer almasına tepki gösterdi. Bu durumu "Kepazelik" olarak niteleyen CHP Genel Başkanı, yarın TBMM’de CHP grup toplantısında yapacağı konuşmada, iddianame konusunu gündeme getireceğini belirtti. Baykal, parti hukukçularına derhal konuyu incelemelerini ve yapılması gereken hukuki işlemleri başlatmaları talimatını verdi. Olcay Hanım’a soracağım Ergenekon İddianamesinde yer alan ’rüşvet dedikodusu’na göre, aramalarda ele geçen ve kime ait olduğu belirlenemeyen bir yazıya dayanılarak Baykal’a bir firmadan 1981 ya da 1982 yılında, döviz mi yoksa lira mı olduğu açıklanmayan 5 milyon rüşvet verildiği, bu paranın Baykal’ın Konur Sokak ya da Selanik Caddesi’nde bulunan bürosunda eşi Olcay Hanım’a teslim edildiği öne sürüldü. Gazete büfesinde okudu Hakkındaki iddiayı, dün sabah gazete büfesinde Hürriyet alınca öğrenen Baykal, o sırada yanında bulunan milletvekilleri Osman Kaptan, Yılmaz Ateş, Nesrin Baytok ile yakın arkadaşı Atanur Göncü’ye, "Şimdi eve gidince Olcay Hanım’a, nerede 1981 ya da 1982’de bana verilmesi gereken 5 milyonun yarısı. O paraları nerede sakladın diye soracağım?" esprisi yaptı. Berbere gidemiyorduk Bu iddianın şarkıcı Bülent Ersoy’un sahne yasağının kalkması için ileri sürdüğü iddiaların yanında çok hafif kaldığını belirten Baykal, şunları söyledi: "12 Eylül 1980 harekátından sonraki yıllar, bizim en zor yıllarımızdı. O kadar sıkıntı içinde yaşıyorduk ki, berbere gidecek paramız yoktu. O yüzden saçlarımı eşim Olcay Hanım kesiyordu. Ben de oğlumun saçlarını kesiyor, böylece berber parasından 