tek hoca şekillendirmişse o hoca İstanbul" diyen Davutoğlu, modernitenin yıkmaya başladığı veya yıkmak sürecinde olduğu İstanbul'da büyüyen nesillerden olduğunu, şehirlerdeki kayıpların daha önceden başladığını aktardı. Davutoğlu, "Şimdi o kayıpların izlerini silmek ve İstanbul'u gerçek ve kadim kimliğiyle yaşanan halini buluşturacak şekilde tanzim etmek hepimizin üzerinde büyük bir vecibe. Bu da insan unsuruyla sağlanabilir. Kendini tanımak için kentini tanımak lazım. Bir insanın kendi idrakini anlaması için içinde yaşadığı şehrin idrakini de anlamış olması ve onunla bütünleşmesi lazım. Bugün artık siyasi gelecekler de şehir geleceğiyle irtibatlandırılarak izah edilebilir hale geliyor. Onun için İstanbul'da yaşamanın büyük bahtiyarlığı ile ağır sorumluluğunu aynı anda hissetmedikçe bu şehrin hakkını veremeyiz" şeklinde konuştu. 'TRT Demirtaş'ın sesini kesiyor' şikayeti RADYO ve Televizyon Üst Kurulu’nun (RTÜK) HDP kontenjanından seçilen üyesi Ersin Öngel, TRT’nin HDP Eş Genel Başkanı Selahattin Demirtaş’la ilgili haberleri, sesini kullanmadan, saniyelerle ölçülen sürelerde verdiğini söyledi. 7 Haziran seçimleri sonrasında TRT Haber’in Selahattin Demirtaş haberlerini rapor haline getiren Öngel, “Özellikle TRT Haber kanalının, 6 milyonu aşkın oy alan ve Parlamento’da 80 milletvekiline sahip olan HDP’nin açıklama ve etkinlikleriyle ilgili haberlerde ciddi kısıtlamalara gidildiği gözleniyor” dedi. Demirtaş’ın konuşmalarıyla ilgili kısıtlamaların iki noktada yoğunlaştığını belirten Öngel, şunları söyledi: ELEŞTİRİLERİ GÖRÜLMÜYOR “Birincisi; özellikle AKP’ye, hükümete, Cumhurbaşkanı Tayyip Erdoğan’a yönelik eleştiri ve çağrıları içeren konuşmalar haber değerinde görülmeyerek, bültenlere yansıtılmıyor. İkincisi de haberleştirilen konuşmaların kendi sesinden verilmeyerek, baştan sona spikerin anlatımıyla aktarılarak geçiştirilmesi. Demirtaş sesinin fona yansıtılmaması için özen gösteren TRT Haber kanalı, Cumhurbaşkanı, Başbakan ve AKP sözcülerinin açıklamalarıyla ilgili haberlerde mutlaka liderlerin kendi sesine yer veriyor, hatta çoğunu canlı yayınlıyor.”