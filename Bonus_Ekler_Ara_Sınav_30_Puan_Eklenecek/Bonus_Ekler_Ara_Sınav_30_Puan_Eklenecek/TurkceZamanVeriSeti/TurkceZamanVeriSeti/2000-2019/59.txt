 adı altında faaliyet gösteren 34 birimi de 30’a düşürdüklerini söyledi. MUHASEBE ÜÇ MERKEZDEN YÖNETİLECEK Araştırma Merkezlerini de daha işlevsel çalışacak hale getirdiklerini söyleyen Çağlayan, Bölge Sanayi Geliştirme Merkez Müdürlükleri ile İşletme Geliştirme Merkez Müdürlüklerinin fonksiyonlarını birleştirdiklerinin altını çizdi. Çağlayan, merkez ve taşra arasındaki eşgüdüm eksikliğini gidermek için de iki yeni daire başkanlığı kurduklarını açıkladı. Çağlayan, KOBİ’lere desteklerin ödenmesinde gecikmelere neden olan tek merkezden tek kişiyle yönetilen muhasebe sistemini bölgesel yoğunluğu dikkate alarak üç merkezden yönetilmesini sağladıklarını dile getirdi. Fon kaynaklarının özel sektör mantığı ile etkin değerlendirilmesi için finansman birimi oluşturduklarını kaydeden Çağlayan, “Kurumda sadece bir avukat eliyle yürütülen hukuki işler için de ayrı bir hukuk müşavirliği birimi kurduk. Artan iş yoğunluğu doğrultusunda avukat kadroları oluşturacağız” dedi. Ayrıca, iki ayrı binada hizmet veren KOSGEB’i tek binada topladıklarını belirten Çağlayan, 850 bin YTL’lik tasarruf sağladıklarını vurguladı. KOSGEB KURULUŞ KANUNU’NDA DEĞİŞİKLİK YAPILACAK Çağlayan, bu düzenlemeleri kalıcı hale getirmek için KOSGEB Kuruluş Kanunu’nda değişiklik yapılmasına ilişkin kanun tasarısı hazırlıklarını başlattıklarını dile getirerek, kanunla beraber gerekli yönetmeliklerin çıkarılması için de çalışmaların devam ettiğini söyledi. Bu çerçevede 8 yönetmeliğin revize edileceğini, 1 yönetmeliğin iptal edileceğini, 2 yeni yönetmeliğin oluşturulacağına dikkat çeken Çağlayan, “Özellikle KOSGEB’e eleman alımı bundan sonra kariyer planlaması çerçevesinde sınavla yapılacak, ayrıca terfi ve atamalar yeniden düzenlenecek” diye konuştu. Toplantı sonrasında basının sanayi envanteri ile ilgili sorularını yanıtlayan Çağlayan, 81 ilin 11’inin sanayi envanterinin çıkarıldığını söyledi. 70 ilin ise envanter çalışmalarının devam ettiğini vurgulayan Çağlayan, “Türkiye ne kadar topu, mühimmatı olduğunu bilmeyen bir ordu gibi. Biz bunu ortadan kaldırmak için çalışıyoruz” dedi. Bakan Çağlayan,