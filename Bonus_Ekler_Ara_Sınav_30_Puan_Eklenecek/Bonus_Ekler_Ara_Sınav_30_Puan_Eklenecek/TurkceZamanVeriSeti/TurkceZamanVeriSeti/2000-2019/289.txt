Cesic, ortadan ikiye bölünmüş haldeki kocasını gördü. Etrafında ise yaklaşık 20 yaralı ve ölü vardı. Yaralıları hastaneye götürmek için gelen insanlar Cesic’i bir battaniyeye sararak taşıdı. Kocasının da aralarında bulunduğu ölüler ilk varılan hastanede bırakılırken, Cesic ve diğerleri ilginç bir tesadüf eseri çalıştığı Kosevo Hastanesi’ne getirildi. Hastanede yeterli anestezi, elektrik, su ve yiyecek bulunmuyordu. Elektriğin geldiği birkaç saat, hastanedekiler için yeniden hayata gelmek gibi bir şeydi.
Hastaneye getirildiği ilk 25 gün Cesic’in omzunu dikemediler çünkü doktor açık yaranın kangrene dönüşmesini önlemek için kolu biraz daha kesmek zorunda kalmıştı. Cesic, tedavisi yapılırken acıya katlanabilmek için yatak çarşafını ısırıyordu. Ancak çektiği acı hastanede kolu, bacağı ve gözü olmayan çocukları görmenin verdiği acı kadar güçlü değildi. HİÇBİR ŞEYİ UNUTMADI
Cesic’in bugün hala yaşadıklarının görüntüsünü kafasında taşıyor. Sürekli kendisine nasıl olup da bazı suçların cezalandırılırken bazılarının ödüllendirebildiğini soruyor. Cesic, savaşı sona erdiren Dayton Barış Antlaşması’nın Sırplara etnik temizlik ile elde ettikleri şeyi ellerinde tutmalarını sağladığına inanıyor. Bugün Sırplar, Sırp olmayanlardan temizlenen Visegrad’ın sokaklarında dolaşırken, Cesic gibiler evlerinden uzak yaşıyor. Srebreniça’daki katliamdan kurtulanların da halen Sırp Cumhuriyeti’nin bir parçası olan evlerine geri dönmek yerine elde ettikleri özür sayesinde Sırp hükümetinin Avrupa Birliği’ne girişine huzurla yeşil ışık yakmaları bekleniyor. Cesic gibi birçok Boşnak, Sırp hükümetinin AB’ye girmek için özür dilediğini bilse de yine de hem Visegrad’da hem de ülkenin başka şehirlerinde yaşananlar için bir özür duymak istiyor. Ama yine de hiçbir özür, hiçbir şekilde Cesic’in öldürülen kardeşlerini, kocasını, ya da yengesinin Srebreniça’da katledilen iki kardeşini ve babasını geri getiremeyecek. Cesic, Sırp hükümetinin dileyeceği gerçek bir özrün
 
