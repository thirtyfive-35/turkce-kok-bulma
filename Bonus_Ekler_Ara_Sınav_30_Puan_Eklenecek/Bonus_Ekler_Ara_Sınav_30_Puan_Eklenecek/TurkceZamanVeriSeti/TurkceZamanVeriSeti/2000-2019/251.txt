 ikisi kadın üç başkanı, Anıtkabir özel defterinde bir kınama metnine ortak imza attı. ORGANİZASYONSUZ  ONBİNLER GELDİ Danıştay Başkanı Sumru Çörtoğlu, Anayasa Mahkemesi Başkanı Tülay Tuğcu, Yargıtay Başkanı Osman Arslan, Yargıtay Cumhuriyet Başsavcısı Nuri Ok, Danıştay Başsavcısı Zafer Kantarcıoğlu, Türkiye Barolar Birliği Başkanı Özdemir Özok, YÖK Başkanı Prof.Dr. Erdoğan Teziç, Adalet Bakanlığı Müsteşarı Fahri Kasırga, Askeri Yargıtay ve Askeri Yüksek İdare Mahkemesi’nin Başkanları, Sayıştay Başkanı Mehmet Damar, Ankara Cumhuriyet Başsavcısı Hüseyin Boyrazoğlu, 30’a yakın ilin baro başkanı, MGK eski Genel Sekreteri Emekli Orgeneral Tuncer Kılınç Danıştay 2.Dairesi’ne yapılan saldırıyı lanetletlemek üzere Anıtkabir’i ziyaret etti. Saat 10.30’dan itibaren toplanan yargı mensupları, Aslanlı Yol’dan yürüyüşe başladı. Herhangi bir organizasyon yapılmamasına rağmen yargı mensuplarının arkasında onbinlerce vatandaş yürüyüşe katıldı. Yürüyüşe, yargı mensupları, öğretim üyeleri ve avukatlar cüppeleriyle katıldı. Çankaya Belediyesi işçileri törene iş giysileri, öğrenciler ise önlük ve formalarıyla katıldılar. TÜRKİYE, İRAN OLMAYACAK  Yargı mensupları Anıtkabir’in avlusuna girerken onbinlerce kişinin alkışlarıyla karşılandı, bir yandan da "Türkiye laiktir, laik kalacak", "Yargıya uzanan eller kırılsın", "Türkiye İran olmayacak" sloganları atıldı. İstiklal Marşı, Gençlik Marşı ve 10. Yıl Marşı’nı da okuyan vatandaşlar, Çörtoğlu, mozoleye çelenk koyarken, alkışlarla saldırıyı protesto ettiler. Mozole başında alkış yasak olmasına askerler, müdahale etmediler. BİR METNE ÜÇ İMZA Çörtoğlu’nun Anıtkabir özel defterine yazdığı metni Anayasa Mahkemesi Başkanı Tülay Tuğcu ve Yargıtay Başkanı Osman Arslan da imzaladı. Metin özetle şöyle: "Ulu Önder Atatürk, kurduğun laik Cumhuriyetin ve temel ilkelerinin yılmaz bekçisi Danıştay, Türk Milleti adına yargı yetkisini kullanırken kuruluşunun 138. ve doğumunuzun 125. yılında hain bir saldırıya uğramıştır. Yüce huzurunuzda bu saldırıyı nefretle kınıyor, 