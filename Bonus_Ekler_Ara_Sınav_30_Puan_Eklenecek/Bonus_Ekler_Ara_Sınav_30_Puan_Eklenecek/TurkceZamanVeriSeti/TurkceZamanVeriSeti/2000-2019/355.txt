uygulamasına son veren yeni bir düzenleme getiriyor. Yeni uygulamanın, sınır dışı edilme korkusuyla yaşayan 800 bin civarında yasadışı göçmeni etkileyeceği belirtiliyor. Obama yönetimi, başkanlık seçimlerine 5 ay kala, büyük göçmen nüfusuna sahip ülkenin gündemini her zaman meşgul eden ve ülkede hassas bir konu olan göçmenlik konusunda önemli bir politika değişikliğine gitti. Yeni uygulamadan yararlanabilmek için, kişinin 16 yaşından önce ABD'ye gelmiş ve şu anda 30 yaşın altında olması, ülkede en az 5 yıl boyunca ikamet etmiş olması, sabıkasının bulunmaması, ABD'deki bir okulda başarılı bir öğrenci ya da liseden mezun olmuş olması veya orduda başarıyla görev yapmış olması kriterleri aranıyor. Bu kişiler, iki yıl süreyle geçerli olmak üzere çalışma başvurusu yapabilecekler, çalışma izinlerinin yenilenmesinde de bir sınır olmayacak. Obama: “Bu bir genel af değil” Obama, söz konusu düzenlemenin göçmenlikle ilgili sistemi daha etkili ve adil hale getirmek için yapıldığını söyledi. ABD'ye aileleri tarafından küçükken veya bebekten getirilen çocukların, bir Amerikalı gibi yetişip, bu toplumun kültürünü benimsediklerini ama birçoğunun okul bursu veya iş için başvurduğunda kayıtlarda bulunmadığını gördüklerini dile getiren Obama, Amerikalılar ve Kongre'deki Cumhuriyetçilerden bu genç insanlarla empati kurmalarını istedi. Obama, Amerika'da yetişen, okuyan, bu ülkeye katkıda bulunan veya bulunacak olan bu genç beyinlerin, “geldikleri ülkeler” diye hiç bilmedikleri, hatta dilini bile konuşmadıkları yerlere sınır dışı edilme risklerinin bulunmasının doğru ve adil olmadığını kaydetti. Obama, Kongre'deki Cumhuriyetçilerin geçen yıl göçmenlikle ilgili gündeme getirdikleri “Dream Act” reformunu onaylamadığını hatırlatarak, o günden bu yana göçmenlikle ilgili sorunlarda bir değişiklik olmadığını ve hala bu yasaya ihtiyaç olduğunu vurguladı ve Kongre'ye, bu yasayı geçirme çağrısı 

