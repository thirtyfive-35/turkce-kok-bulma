 ve Sosyal Güvenlik Bakanı Ömer Dinçer ve TBMM Anayasa Komisyonu Başkanı Burhan Kuzu yaptı. Başbakan Erdoğan, evli çifte mutluluklar dilerken, her düğünde yaptığı gibi bu çifte de en az üç çocuk temennisinde bulundu. Erdoğan’ın ortağından başbakanlığa ‘veda’ kararı Medeniyetler İttifakı projesinde Başbakan Recep Tayyip Erdoğan’ın ortağı olan İspanya Başbakanı Jose Louis Rodriguez Zapatero, üçüncü kez aday olmayacağını açıkladı. 2004 yılından bu yana başbakanlık yapan 50 yaşındaki Zapatero, Sosyalist Partisi’nin toplantısında yaptığı açıklamada, hem parti hem de ailesi için bu kararı aldığını belirtti. Seçimlerin yapılacağı 2012 Mart ayına kadar başbakanlık vazifesini sürdüreceğini kaydeden Zapatero, Madrid’de trenlere düzenlenen büyük terör saldırısının ardından iktidara gelmiş, ancak ekonomik kriz yüzünden popülaritesi giderek düşmeye başlamıştı. Zapatero, daha iktidara geldiğinde iki dönemin yeteceğini düşündüğünü ve şimdi de aynı fikirde olduğunu belirterek, “Hatalarımızın arkasındayız” dedi. Başbakanın Sosyalist Partisi, anketlerde ana muhalefet partisinin 15 puan gerisine düşmüş durumda. Yetki kavgası Hükümete, bakanlıkları yeniden yapılandırma yetkisi veren tasarının dün TBMM Plan ve Bütçe Komisyonu’ndaki görüşmeleri, “anayasaya aykırılık” ve “faksla bakan imzası” tartışmalarına sahne oldu. Komisyon, Umre ziyaretini keserek, önceki akşam dönen AK Partili Mustafa Açıkalın başkanlığında toplanırken, muhalefetten, “Bu toplantı yapılamaz” itirazı geldi. MHP Grup Başkanvekili Oktay Vural, tasarının önce Anayasa Komisyonu’nda görüşülmesi için Meclis Başkanlığına yazılı başvurduklarını belirterek, “Bu anayasaya aykırı, yangından mal kaçırmayın” dedi. AK Partililer Vural’a, “Komisyon üyesi değilsiniz, konuşamazsınız” diye bağırırken, CHP’li Mustafa Özyürek de Vural’a destek verdi. CHP ve MHP’lilerin yoğun itirazları altında sunumunu yapan Çiçek, “Bu TBMM’yi askıya alma olarak algılanıyorsa 1971’den bu yana bu yetki alınmış. Bize mahsus bir durum değil. Batıda 