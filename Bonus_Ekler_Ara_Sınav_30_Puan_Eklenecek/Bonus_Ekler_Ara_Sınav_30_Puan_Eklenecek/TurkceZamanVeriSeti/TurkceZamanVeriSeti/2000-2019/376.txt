 Zengin, Tuncay’ın henüz polise ifade vermediğini de bildirdi. Büyükelçilik Çukurambar’a ABD Büyükelçiliği’nin bulunduğu Atatürk Bulvarı üzerinden, Ankara’nın son dönemde gözde semtlerinden, zengin muhafazakarların oturduğu Çukurambar’a taşınması için görüşmeler yapıldığı ortaya çıktı. Türkiye, birçok ülkeye olduğu gibi ABD’ye de, tüm büyükelçiliklerin toplu halde olması için planlanmış, bazı Orta Asya cumhuriyetleri ile Arap ülkeleri temsilciliklerinin bulunduğu Or-An’daki “Diplomatik site” sahasını önerdi. Ancak saldırıdan bir süre önce Türk ve ABD’li yetkililer arasında yapılan son görüşmede, ABD’li yetkililer bölgedeki kat izni sayısının az olduğunu belirterek, Or-An’a sıcak bakmadıklarını söylediler. Bunun üzerine, eğitim ve kampüs binalarının yapımı karşılığında Gazi Üniversitesi’nin TOKİ’ye devrettiği toplam 57 bin metrekarelik iki parça halinde olan Çukurambar’daki arsa gündeme geldi. ABD’liler hem daha fazla kat izni, hem de Balgat’ta bulunan Dışişleri Bakanlığı’na yakın olması nedeniyle Çukurambar’a daha sıcak baktıklarını belirttiler. Yetkililer, yeni büyükelçilik binası inşasının uzun zamandır iki ülke arasında ele alındığını ancak son olaydan sonra bir karara varmak için görüşmelerin hızlanacağını söylediler. Mustafa için yarıda PARİS Caddesi üzerindeki ABD’nin Ankara Büyükelçiliği girişinde üzerindeki bombayı patlatan saldırgan ile güvenlik görevlisi  Mustafa Akarsu’nun öldüğü saldırı sonrası büyükelçiliğin önündeki ve bahçesindeki ABD bayrakları yarıya indirildi. Bölgede ikamet eden vatandaşlar, polis nezaretinde konutlarına gidip geliyor. Büyükelçilik binası önünde ambulans bekletiliyor. Büyükşehir belediyesi ekipleri de bölgedeki temizlik çalışmalarını sürdürüyor. Mezara kadar gitti saldırıda ölen Mustafa Akarsu, gözyaşları arasında Kızılcahamam’da toprağa verildi.  Cenaze törenine katılan ABD’nin Ankara Büyükelçisi Francis Riccardione  mezarlığa kadar gitti. Elçi, cenazenin toprağa verilmesinin ardından, aileye başsağlığı diledi. Bizi de yaktı ABD Büyükelçiliği’ne intihar saldırısında bulunan DHKP-C’li Ecevit Şanlı’nın Ordu’nun Gürgentepe ilçesi Akören 

