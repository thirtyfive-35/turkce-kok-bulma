kayıtlarını mahkemeye sundu. Mahkemedeki dosyanın içeriğine göre çiftin evlenmesi de şöyle gelişti: TEMİZLİĞİ BİLMİYOR Emekli bir albayın kızı olan 28 yaşındaki D.T. üniversitede asistanlık yaparken aynı bölümde öğrenci olan O.T. ile tanıştı. Çift bir süre sonra evlenmeye karar verdi. Ancak evlilik ilerledikçe sorunlar çıkmaya başladı. O.T’nin iddiasına göre, karısı evde hijyen kurallarına uymuyor, tuvalet ve banyo temizliğine dikkat etmiyordu. O.T. mahkemeye verdiği boşanma dilekçesinde "Ayrıca bana ’Sen adam mısın? Git dışarıda kocalık öğren biraz’ şeklinde hakaretlerde bulunuyordu" dedi. O.T. emekli albay olan kayınpederi C.Ş.’nin ayrılmak isteğine tepki gösterdiğini belirtterek "Bizde boşanma olmaz, bu işi kan temizler" diyerek tehditte bulunduğunu savundu. Bunun için suç duyurusunda da bulundu. BÜYÜ EVLİLİĞİ ZEDELER Akademisyen D.T. büyü ve nazara inandığını mahkemenin psikologlarıyla görüşmelerinde de söyledi. Ayrıca duruşmalarda da medyuma başvurduğunu kabul etti. Dosyaya sunulan delilleri ve tanık ifadelerini dikkate alan mahkemenin kararında şöyle denildi: "Dosyadaki bilgisayar çıktılarına göre davalının eşi ile aralarındaki sorunlar nedeniyle medyuma başvurduğu, eşinin ve kendisinin fotoğraflarını gönderdiği, büyü amacıyla Avcılar Derneği’ne başvurarak yarasa kanı istediği görülmüştür. Sorunlar için medyuma başvurulup yarasa kanı aramaya kalkışılmasının ortak hayatı sarsacağı kuşkusuzdur. Bu nedenle davacı kocanın davasının kabulü ile tarafların boşanmasına karar verilmiştir." ÇOK PİŞMANIM Evliliğini kurtarmak için büyücüye başvuran D.T. çok pişman olduğunu söyledi. Mahkemenin kararına karşı geçen ay Yargıtay’a da başvuran D.T. şöyle konuştu: "Ben bir akademisyenim. Büyüye ve fallara inanmıyorum, sadece ablamın ikna etmesi üzerine bu kişiyle bir kez görüştüm. Ancak sonra büyü yapmak için hiçbir şey yapmadım. Elbette bu görüşmeden de pişmanım, evliliğime mal oldu. Mahkemeye sunulan elektronik postalar ise bana 