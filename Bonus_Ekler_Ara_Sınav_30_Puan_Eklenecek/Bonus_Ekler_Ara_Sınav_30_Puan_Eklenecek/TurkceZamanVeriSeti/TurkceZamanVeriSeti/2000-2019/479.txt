yollarla beyefendiyi göndereceğiz. Yerel seçimlerde yaptığımızın aynısını yapacağız." Trump'a tepki Vatandaşın geçinemediğini, geniş tanımlı işsizliğin 8 milyona dayandığını kaydeden Kemal Kılıçdaroğlu, "Herkesin sorunu var ama sarayda oturanlar lale devrini yaşıyor. Bir elleri yağda, bir elleri balda. İşsizlik nedir bilmezler, sanayicinin, esnafın derdini bilmezler. Hortumla para alırlar, dünyanın faizini öderler, borçla ülkeyi yönetmeye kalkarlar." dedi. ABD Başkanı Donald Trump'ın "ekonomini darmadağın edeceğim" diye bağırdığını ifade eden Kılıçdaroğlu, "Neye göre diyor? Biliyor ki Türkiye Londra'daki bir avuç tefeciye teslim. Bir bağırıyor dolar artıyor, bir bağırıyor dolar iniyor. Nasıl bir memleket bu? Bunun sorumlusu kim? Soru tarihi soru, bunun sorumlusu kim? Tek adam. Bunun sorumlusu odur. Çünkü Türkiye'yi tek başına yönetiyor. Tek başına yönetiyorsan bütün sorunların kaynağı da sensin. İkinci bir kişi yok. Tabii yanına, laf aramızda kimse duymasın, damadı da almış. Devletin hazinesini damada teslim etmiş, 'el bebek gül bebek beraber götürüyoruz' diyor." açıklamasında bulundu. Kılıçdaroğlu, sözlerini şöyle sürdürdü: "Ben iktidar partisine oy veren vatandaşlarıma seslenmek isterim; sizlere 'vergi verin' dediler, vergi verdiniz. Üstelik boğazınızdan keserek, borçlanarak verdiniz. Fabrikaları sattılar, arsaları sattılar, onu da kullandılar. Sonunda gittiler 420 milyar dolar borç aldılar, 17 yılda. O nedenle Trump biliyor neyin ne olduğunu. 'Dağıtacağım seni, perişan edeceğim' diyor. İlk tepki bizden geldi, Türkiye Cumhuriyeti Devleti'ni hiçbir güç tehdit edemez. Daha şu ana kadar AK Parti'den tık yok. Niye yok? Hangi gerekçeyle itiraz etmiyorlar? AK Partili kardeşlerimin bunu mutlaka ve mutlaka hafızalarının bir yerinde tutması lazım. Bu memleket sıradan bir memleket değildir, her taşının, toprağının altında şehit kanı vardır. Eğer tehdit ediliyorsan tepkini göstereceksin. Tepki