Tarım ve Orman Bakanlığı’nca “Fahri su ürünleri görevlileri” belirlenecek. Bu hizmet gönüllülük esaslı ve ücretsiz yapılacak. Sulara yabancı madde atanlara 5 bin lira para cezası kesilecek. Bu eylem; fabrika, imalathane ve atölye gibi tesis sahipleri ve bunların sorumlu kıldığı kişilerce gerçekleştirilirse ceza 50 bin liraya kadar çıkacak. İSTİLACI SAZAN Doğal türlerin korunması amacıyla istilacı ve yabancı türlerin sularda yayılması engellenecek. Denizler, göller, nehirler ve derelere her vatandaş veya şirket istediği gibi balık yumurtası veya deniz canlısı bırakamayacak. Tarım ve Orman Bakanlığı, hazırlayacağı bir yönetmelikle Türkiye sularında balıklandırma çalışmalarına ilişkin usul ve esasları belirleyecek. Bu ilkelere uygun şekilde bakanlıktan izin almadan sazan gibi istilacı veya pirana gibi saldırgan yabancı balık türlerini sulara bırakan kişilere 10 bin lira para cezası uygulanacak. Bunu yapan bir şirket ise ceza 20 bin liraya çıkacak. HAMSİ BAŞ TACIMIZ KOMİSYON’da milletvekillerine konuşan ve “1971’de Su Ürünleri Kanunu günün şartlarına göre son derece güzel yazılmış. Lakin 1971 yılında ne bir yetiştiricilik tesisi vardı ne de gemiler bugünkü gelişmiş teknolojilere sahipti. Bu kanun Türkiye’nin her tarafında geçecek bir kanun” diyen Balıkçılık ve Su Ürünleri Genel Müdürü Altuğ Atalay şu bilgileri verdi: 4 DENİZ DE FARKLI “Ülkemiz biyolojik zenginlik bakımından çok nadide ülkelerden bir tanesi. 4 tane denizimiz var, 4’ünün birden ekolojik özellikleri çok farklı. Dolayısıyla tek bir kanunda bütün kuralları yazmak mümkün değil. Bakanlığa belirli yetki verilerek her bölgeye ayrı tebliğler hazırlanıyor. Bu tebliğler de 4 yılda bir güncelleniyor. Bunun haricinde 200’ün üzerinde doğal gölümüz var. Denizlerde yaklaşık 500 tür, iç sularda 370 tür balık yaşıyor. Bunların da 100’e 