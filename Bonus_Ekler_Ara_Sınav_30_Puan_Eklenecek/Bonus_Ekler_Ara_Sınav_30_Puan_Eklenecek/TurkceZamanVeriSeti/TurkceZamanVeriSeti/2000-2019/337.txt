 da reşit olmadan siyasete bulaşıyor. Babası 18 yaşını doldurmasını beklerken, Grup Kızılırmak’ın sahne aldığı, sendikanın bir toplantısında halay çekerken kararını veriyor. 2004’den beri resmen CHP’li. Beş kardeşin siyasetle ilgili tek üyesi. EKREM KEREM OKTAY (29)- Ermeni soykırımı inkar yasasının oylaması için gittiği Fransa’da Azrail’le savaşını kazandı ve Parti Meclisi’ne üçüncü kez seçildi. Bilkent Üniversitesi Siyaset Bilimi ve Kamu Yönetimi mezunu. Bilkent’te, 10 yıl öğrenci konseyini yöneten grubun başkanını devirmesiyle tanınıyor. Avrupa Komisyonu’ndan Jean Monnet bursu aldı, Hollanda’da Avrupa Birliği hukuku yüksek lisansı yaptı. Türkiye Ekonomi ve Politika Araştırmaları Vakfı’nda (TEPAV) analist. TOBB’da danışman. GÖKÇE PİŞKİN (26)- ODTÜ Küresel Siyaset ve Uluslararası İlişkiler mezunu. Sanal alemde kendisini "Dünyalı, genç, düşünür& kaşınır, globetrotter, social demokrat ve şimdi CHP PM üyesi" sözleriyle tanımlıyor. CHP Gençlik örgütünün Avrupalı Genç Sosyalistler’e (ECOSY) üye olmasında etkin rol oynadı. Adanalı. Siyasete ilgisi babasından geliyor ancak PM üyesi olmasının mutluluğunu ne yazık ki babasıyla paylaşamadı. GÜL ÇİFTÇİ- Eksiklerimiz olduğu aldığımız seçim sonucundan belliydi. Demek ki herkese yeteri kadar dokunulmamıştı. Biz politikalarımızı herkese anlatmaya geldik. Genel başkanımız gençlere ve kadınlara çok önem veriyor. Bakış açımızı büyüklerimizin deneyimleriyle harmanlayacağız UMUT AKDOĞAN- Genel başkanımız 81 ilde miting yaptı. Bazısında 200 bin kişi vardı; bazısında 2000. Ama her yere gitti. İşte yeni CHP budur. Herkese dokunan, temas eden, konuşabilen, temel duyarlılıkları, aynı anda kırmızı çizgileri olan ama kırmızı çizgilerin dışını da görebilen. Orayı görmezseniz büyüyemezsiniz. CHP’nin dokunma problemi var mıydı bilmiyorum ama artık yok onu söyleyebilirim. Sorunlara da artık miyop bakılmıyor. Kürt sorunundan dış politikaya kadar Türkiye’nin temel meseleleri her noktada tartışılıyor.