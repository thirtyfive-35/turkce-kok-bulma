anında saldırganın üzerine kapanarak pimi çekmesine engel olmak için hamle yapıyor. Ancak bu sırada canlı bombanın eli, bedenine gidiyor. Pimin çekilmesine engel olamayan Akarsu, Didem’in üzerine kapaklanıyor. Saldırganın pimi çekmesiyle ortalık cehenneme dönüyor. Bu aşamadan sonra kayıt kesiliyor. Akarsu’nun bedeni ve X-ray cihazının kolonlarının üzerine düşmesi sonucu Didem, yaralı olarak kurtuluyor. Bir görgü tanığı, patlamanın hemen sonrasını, “Didem’i içerden çıkarmaya çalışırken manzara anlatılamayacak kadar korkunçtu” diyerek yaşanan faciayı anlatmaya çalışıyor. Hayati tehlike yok Didem Tuncay önceki gün geç saatlerde olası bir iç kanamayı önlemek için ameliyat edildi. 4 saat süren ameliyat sonunda Didem Tuncay’ın dalağı alınırken, şarapnel parçalarının isabet ettiği sağ gözünün üstü de temizlenerek gereken estetik müdahale yapıldı. Doktorlar, Tuncay’ın hayati tehlikesinin bulunmadığını, her geçen saat durumunun iyiye gittiğini ve bilincinin açık olduğunu belirterek, “Sağ göz bölümüne 10 gün sonra yeniden bir müdahale yapılacak. Didem Tuncay’ın vücudunda herhangi bir yanık izi yok. Bombanın basınç etkisi özellikle içi boş olan organlara zarar verebilir. Bu durumu ortadan kaldırmak için ameliyatı yaptık. Sadece dalakta bir sorun tespit ettik ve aldık. Sağlığı açısından diğer iç organlarında hiçbir sorun yok” dediler. Ankara Numune Hastanesi Yöneticisi Prof. Dr. Nurullah Zengin de dün yaptığı açıklamada, gözdeki görme kaybına ilişkin soru üzerine, “Yapılan bu cerrahi müdahale şu an meydana gelen yaralanmayı telafi etmeye yönelik ilk cerrahi müdahale. Göz bölümünden arkadaşlarımızın değerlendirmesi, önümüzdeki dönemde yeni cerrahi müdahalelerin de gerekeceği yönünde. Bu konudaki bilgi bu cerrahi müdahaleler sonrası netleşecek” dedi. Tuncay’ın bilincinin açık olduğunu, konuşabildiğini belirten Zengin, “Geldiğine göre oldukça iyi. Rahat iletişim kuruluyor. Kendisini ifade edebiliyor” bilgisini verdi.