 konusunda da bir kayda rastlanmadı. Ancak bunun, Nazım’ın staj konusundan kaynaklanan bir karışıklık olabileceği ifade ediliyor. Deniz Kuvvetleri’nde olmayan yeni bir belge çıkar mı bilinmez ama en azından bugünkü tablo bu. Nazım Hikmet Efendi’nin ahlakı pekiyi, tabiatı sinirli, elbisesi özensiz PUSULA Dergisi’nin 2010 Ağustos sayısında da çıkan bazı belgelerden alıntılar yapalım. Bunlara göre, 25 Eylül 1915 günü Heybeliada Bahriye Mektebi’ne ‘962 künye numarası’ ile kaydedilen Nazım’ın fiziki özellikleri şöyleydi: Ağırlık 45 kilogram, boy 1.56 metre, sarı saçlı, yüzünde çiller olan, koyu mavi gözlü, beyaz tenli bir çocuk. DİN-FEN ÖDÜLLERİ ‘Nazım Hikmet Efendi’ ile ilgili ‘takip değerlendirmeleri’ ise şöyle:
1’inci sınıf: İyi ve zeki; elbiselerine az özen gösterir. 2’nci sınıf: Orta derecede çalışkan fakat düzensiz.
3’üncü sınıf: Mesleki yeteneği geliştirilmeli; ahlaki tavırları pekiyi, sinirli tabiatlı ve elbisesine özen göstermeyen bir öğrenci. Bir de Nazım’ın derslere karşı ilgisine bakalım. Zaman zaman Din Felsefesi ve Fen Bilgisi derslerindeki performansı nedeniyle tabur önünde komutanlarından takdir alan Nazım, 5 Ocak 1918 günü Din Felsefesi dersindeki başarısı üzerine ‘mükâfat sofrasında’ yemek yemekle ödüllendirildi. 5 gün sonra da Fen Bilgisi’ndeki başarısı ona ‘Heybeliada gezisi’ ödülü kazandırdı. 4.5 SAAT TUTUKLANDI Nazım’ın bir de aldığı ceza var. 29 Ekim 1917 günü talim sırasında rütbesine aykırı tutumundan dolayı 4.5 saat tutuklu kaldı. Aynı Nazım’ın ahlak notları ise şöyle: 1’inci sınıf: 5, 2’nci sınıf: 4.5, 3’üncü sınıf: 5. AMİRAL’İN NAZIM DEVRİMİ TSK ve Deniz Kuvvetleri’nde Nazım Hikmet’le ilgili ‘Devrim’ niteliğindeki değişim, 2008-2010 yılları arası Deniz Harp Okulu Komutanı olan emekli Amiral Türker Ertürk döneminde başlamış. Kendisi de bir Nazım hayranı olan 
