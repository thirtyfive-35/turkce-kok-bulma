 Kanaat önderleriyle yaptığım bu röportajlar pazar günleri saat 12.00’de CNN Türk’te yayınlanmaya başlayacak. Sonbaharda üniversitelerde Gelecek Gündemde kulüpleri kurarak, kanaat önderleriyle bu kez buralarda röportajları yapmayı planlıyoruz. Türk insanı hep, “günü kurtaralım, yarına Allah kerim” diye bakmış. Şimdi ekonomik istikrar büyük ölçüde yerleşti ve artık Türkiye’nin de geleceği tasarlama zamanı geldi. Türkiye’deki insanların kafa yapısını değiştirmek lazım. Adam bir semtte bakkal açıyor. Diğeri gelip, onun yanına yine bakkal açıyor. Üçüncü de gelip bakkal açıyor. Sonra da üçü birden batıyor. Halbuki, onun yanına biri manav, biri kasap açsa, hepsi yaşayacaklar. Eski göçebe toplumu olduğumuz için yenilikleri denemekte zorluğumuz var. Patrona gidiyorsun, yeni bir fikir ortaya atıyorsun. “Başka yapan var mı?” diyor. Dünyada para çok. Bu paralar geleceği olan fikirlere yatırım yapmak için bekliyorlar. Bizim üniversitelerde, şehir merkezlerinde, inovasyon merkezleri kurup çocukları buralara özendirmemiz lazım. Bunu kayıp zaman olarak görmemek lazım. Çocuklar porno site seyredecek korkusuyla, bilgisayarlarının ellerinden alınmaması lazım. Türkiye’de Avrupa’da olmayan müthiş insan gücünü görmemiz ve yönlendirmemiz lazım. Artık çok değişik hayat tarzlarına doğru gidiyoruz. Bundan 10 yıl önce, “Paramla makarna mı yiyeceğim?” derken, şimdi yer gök İtalyan restoranı kaynıyor. “Çiğ balığı ağzıma koymam” diyenler soluğu suşi restoranında alıyor. Kalıplar çok hızlı değişiyor. Ama tabii bu değişim, en hızlı piramidin üst bölümünde görülüyor. Ama diğer bölümlerine de gelmesini kimse engelleyemeyecek. * 2015 yılında saatte 32 kişi Şanghay’a, 39 kişi Kinshasa ve Cakarta’ya, 42 kişi Mumbai ve Karaçi’ye, 50 kişi Dhaka’ya ve 58 kişi de Lagos’a göçediyor olacak.
* Bugünden 2030’a kadar tarih boyunca tükettiğimizden daha çok bakır, alüminyum ve çelik
