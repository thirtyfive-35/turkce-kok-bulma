kalacağım yurdu kendim buldum. Ve hiçbir şey olmadı bana. Kaybolmadım, başıma bir şey gelmedi. Ben kendi çocuğumu henüz 500 metre uzaktaki yere elinden tutup götürdüm. O gün akşama kadar da bekledim, başına bir hal gelmesin diye. İki çocuğu yan yana koyup düşünün. Hangisi bireysel yetenekleri daha gelişmiş ve kendine daha güvenli olur?” “Neden ailenin talebi yeterli olmadı ve ailelerden rapor istendi” şeklindeki soruyu cevaplayan Bakan Dinçer, küresel dünya ile rekabet etmek için bazı tedbirleri almak gerektiğinin altını çizdi. Almanya dahil olmak üzere birçok ülkenin eğitim yaşını erkene almaya çalıştığını vurgulayan Dinçer, Milli Eğitim Bakanlığı olarak bunu çok daha seri yaptıklarını kaydetti. Boğaziçi ve ODTÜ üniversitelerinin 66 aylık bir çocuğun gelişimini henüz tamamlamadığına ilişkin raporları hatırlatılan Dinçer, bu üniversitelerin iddialarını 1960'lı yıllardaki pedagojik formasyon üzerinden yaptığını ve konuya ideolojik yaklaştığını ifade etti. Dinçer, üstün zekalı ve üstün yetenekli çocuklara yönelik çalışmalara ilişkin soru üzerine, TBMM'de bu konuda bir çalışma yapıldığını hatırlattı. Meclis'teki çalışmanın tamamlanmasıyla kendi çalışmalarını birleştireceklerini ve bu konuda bir strateji belirleyeceklerini bildirdi. Bir yılda 57 bin kişi almış olacağız Öğretmen atamalarının ne zaman yapılacağı sorusuna, “Ağustos” yanıtını veren Bakan Dinçer, atanacak öğretmen sayısına ilişkin “40 bin kişi alacağız inşallah. Geçen sene benim vermediğim söz için ne kadar bunaltıldığımı biliyorsunuz. Ama bu sene hiç söz vermediğimiz halde, hiç de 'şöyle yapacağız, böyle yapacağız' diye vaatte bulunmadığımız halde cumhuriyet tarihinin en fazla öğretmen alımını yapıyoruz. Bir yıl içinde 57 bin kişi almış olacağız. 17 binini şubat ayında aldık şimdi de 40 bin alacağız” diye konuştu. Bakanlıkta görevlendirilen öğretmenlere ilişkin bir soru 