 kadar mücadelemiz devam edecektir" dedi. Başbakan Binali Yıldırım Kurban Bayramı nedeniyle bayram mesajı yayınladı. Yıldırım'ın mesajı şöyle: “Sevgili Vatandaşlarım, Mübarek Kurban Bayramınızı, en samimi duygularımla kutluyor; bayramın ülkemize, İslam âlemine ve bütün insanlığa huzur ve barış getirmesini diliyorum. Müslüman milletimizin ilahi bir armağan olarak kabul ettiği ve sevinçle karşıladığı bayramlar, dayanışma ve paylaşım ruhu ile kardeşliğimizi güçlendirdiğimiz çok değerli ve müstesna zamanlardır. Bu müstesna zamanda hac vazifesini yapan kardeşlerimizi ve Allah adına kurban keserek, kurbanlarını paylaşan kardeşlerimizi sevgi ve merhameti bütün topluma yaydıkları için özellikle tebrik ediyorum. Bütün vatandaşlarım için, ihtiyaç sahiplerinin unutulmadığı, dargınlıkların son bulduğu, sevgi ve muhabbetin yayıldığı, kardeşliğimizin güçlendiği huzur dolu bir bayram diliyorum. İslam dünyasında kan, gözyaşı, acı, şiddet ve nefretin bir an evvel son bulması ve bayramların artık mana ve muhtevasına uygun olarak güven ve huzur içinde idrak edilmesi, bizlere barış ve esenlik getirmesi en büyük arzumuzdur. Türkiye Cumhuriyeti hükümeti olarak ülkemizin güvenliği başta olmak üzere bölgesel ve küresel barışın temini için bütün gücümüzle mücadele ediyoruz. Terör örgütlerinin hiçbir Müslüman evladını zehirlememesi için büyük bir mücadele veriyoruz. Vatandaşlarımız emin ve müsterih olsunlar ki, insanlık suçlarının en ağırı olan terör ve şiddeti ülkemizden ve bölgemizden tamamen tasfiye edinceye kadar mücadelemiz devam edecektir. Ülke olarak geleceğe emin adımlarla ilerlerken bizi yolumuzdan alıkoymak isteyen 15 Temmuz darbe girişimini milletimiz büyük bir vatanseverlikle boşa çıkarmıştır. Bu vesileyle şehit ve gazilerimizi bir kez daha hürmet ve minnetle yâd ediyoruz. Milletimiz, büyük bir dirayet ve cesaretle 15 Temmuz darbe girişimini boşa çıkarmakla kalmamış, ruhunu hiçbir güce teslim etmeyeceğini de yeni ve

