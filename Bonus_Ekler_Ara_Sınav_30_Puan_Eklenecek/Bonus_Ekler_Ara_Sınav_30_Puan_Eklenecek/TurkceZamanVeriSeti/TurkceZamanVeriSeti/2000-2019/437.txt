süre önce güvenlik güçlerince bulunan terörist Zehra K. da teslim olanlar arasındaydı. Zehra K. anne ve babasıyla görüştürüldü. TARİH: 24 Mayıs 2016. Yer: Aylardır PKK’lı teröristlerle çatışmaların sürdüğü Mardin’in Nusaybin ilçesi Çağ-çağ Caddesi. Görüntüler Genelkurmay Başkanlığı tarafından paylaşıldı. Görüntülerdekiler ise içler acısı durumdaki teröristler. Güvenlik kaynaklarına göre, önce bir kadın PKK’lı teslim oldu. Kadın terörist, kendilerine güvence verilmesi halinde arkadaşlarının da teslim olacağını söyledi. Teslim olanların adalet karşısına çıkarılacağı sözü üzerine kadın PKK’lı, gidip diğer teröristleri de ikna etti. Teröristlerin teslim olma anı Genelkurmay Başkanlığı tarafından paylaşıldı. Görüntülere göre, ilk olarak beyaz bayrakla ikisi kadın üç kişi teslim oluyor. Üzerlerinde bomba olabileceği ihtimaline karşı önce yere yatırılıyorlar ardından da teker teker ayağa kalkıp teslim olmaları sağlanıyor. Erkek teröristlerin güvenlik gerekçesiyle üstlerini çıkarmaları isteniyor. Daha sonra diğer teröristler de gruplar halinde silahsız ve teçhizatsız olarak devlete sığınıyor. 6’SI KADIN 25 TERÖRİST TESLİM 6’sı kadın 25 terörist, Nusaybin’de spor salonuna yerleştirildi. Nusaybin’de ilk kez bu kadar toplu teslim gerçekleşirken, teröristlerin sorgularının 4 gün sürmesi bekleniyor. Mardin Cumhuriyet Başsavcısı Mehmet Özel, teröristlerle ilgili şu açıklamayı yaptı: “Bu şüpheliler hakkında hukuki durumlarına uygun olarak ceza mevzuatındaki tüm hükümler uygulanacaktır. Bu tarihten itibaren de devletimizin adaletine sığınacak olan tüm şüpheliler hakkında da hukuki durumlarına uygun olarak mevcut delil durumuna göre mevzuatımızın sağladığı imkânlar ve hükümler uygulanmaya devam edilecektir.” KEŞKE BU HATAYA DÜŞMESEYDİK Teslim olanlardan biri de Zehra K. adındaki kadın teröristti. Nusaybin ilçesi Abdulkadirpaşa Mahallesi Yakut Sokak’ta, 15 Mayıs’taki aramalarda, PKK’lı teröristlere ait 7 sırt çantası ele geçirilmişti. Çantalar içinde kişisel kıyafet ve temizlik malzemelerinin 