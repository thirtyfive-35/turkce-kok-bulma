temizlendi, su izolasyonu yapıldı. Kiremitlerin büyük bölümü yerine yerleştirildi. Daha önceden gelişigüzel döşenen kablolar fiber optik kablolarla değiştirilip kanallara konuyor. baz istasyonları için özel odalar yapıldı. Ayrıca merkezi ısıtma ve soğutma sistemi için hazırlanan projeyi bilim kurulundan onay bekleniyor. Bu projenin yapılmasıyla çatıda bulunan klima aparatları da sökülecek" diye konuştu. KAPALIÇARŞININ SU KANALLARINA ADETA "ANJİYO" YAPILIYOR Kapalıçarşı'nın yüzlerce yıllık drenaj kanallarına adeta anjiyo yapıldığını söyleyen Fatih Belediye Başkanı Mustafa Demir "Bu su kanalları yıllar içinde ve dışardan yapılan müdahaleler sonucu tahrip olmuş durumdaydı. Alt yapıda büyük sıkıntılar vardı. İSKİ ile yaptığımız çalışmalar sonucu tarihi çarşıyı, kazmak yerine başka bir yöntem geliştirdik. Teknolojik aletlerle bu kanallara girerek tahrip olmuş bölgeleri onarıyoruz iç taraflarını kaplıyor adeta bir anjiyo ameliyatındaki gibi "stend" takıyoruz. " dedi. Şu anda toplam uzunluğu 3 bin 700 metre olan su kanallarının yüzde 50'si tamamlanmış durumda" ifadesini kullandı. "ESNAF DUVARLARI YIKIP, KAZARAK DÜKKANINA BODRUM YAPMIŞ" Kapalıçarşı'nın daha önceden sahipsiz kaldığını söyleyen Fatih Belediye Başkanı Mustafa Demir, "Yapılan kanun değişikliğinin ardından Kapalıçarşı'nın artık seçimle gelen bir yönetimi var. Daha önceden esnaf yer kazanmak için taşıyıcı duvarları yıkmış, bodrum olmayan dükkanlarda kazı yaparak kendilerine bodrum yapmış, duvarları inceltip vitrin yapmış. alt yapıda bu kadar büyük sorunlara da bunlar neden olmuş. Bu çalışmaların ardından dünya çapındaki bu eser artık en azından 100 yıl daha problem yaşamadan ayakta kalacak" şeklinde konuştu.  KAPALIÇARŞI YILLARDIR ALARM VERİYORDU 110 bin 868 metre kare bir alana sahip olan 45 bin metre kare kapalı alanı bulunan ve her gün 300 ile 500 bin kişinin ziyaret ettiği Kapalıçarşı yıllardır