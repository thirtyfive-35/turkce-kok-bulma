sürüldü. Türk Genelkurmay Başkanlığı, 31 Aralık’ta saat 09.26’da bir Yunan askeri helikopterinin Türk hava sahasını 1 mil kadar ihlal ettiğini açıklamıştı. Yunan basınına göre, Yunan komutanlar, helikopterle yılbaşı dolayısıyla Didim’in karşısındaki Bulamaç Adası’na (Farmakonisi) gittiler. Yeni yılla birlikte, Atina’da, Ege’de yeniden gerginliğin tırmandığı vurgulandı. Özellikle de Bulamaç ve Eşek (Agathonisi) adaları üzerindeki Türk ve Yunan savaş uçakları trafiğinin yoğunlaştığına dikkat çekildi. Yunan askeri yetkililerden sonra, Yunan Cumhurbaşkanı Karolas Papulyas da, 6 Ocak’ta Eşek adası’nı ziyaret edecek. Yunan basını "Türkler, Bulamaç ve Eşek Adası’nın Yunan egemenlik bölgesi içinde olduğundan şüphe ediyor" ve "Bulamaç adası Kardak gibi" ifadeler kullandı. Türk savaş uçaklarının bu iki adanın semalarında 100 metreye kadar inerek alçak uçuşlar yaptıklarını öne süren Yunan basını, Türk savaş uçaklarının son zamanlarda taktik değiştirdiğini ve artık Yunan savaş uçaklarını taciz ettiklerini yazdı. Bu arada Yunanistan Cumhurbaşkanı Karolos Papulyas, Türkiye’ye "Huysuz, geçimsiz komşu" adını taktı. Papulyas yeni yıl nedeniyle Atina orduevindeki konuşmasında "Her türlü tehdide karşı koymaya hazır olmalıyız" dedi. DSP Denizli Milletvekili Hasan Erçelebi, yılbaşı gecesi, Ankara’nın Çankaya İlçesi’ndeki Yeşil Vadi Apartmanı’nda (solda) 7 üniversiteli gencin ölümüne neden olan doğalgaz faciasını Meclis gündemine taşıdı. Tüm Türkiye’yi yeni yılda derinden etkileyen faciayla ilgili DSP milletvekili Erçelebi, Başbakan Tayyip Erdoğan’ın yanıtlaması istemiyle TBMM Başkanlığı’na verdiği soru önergesinde, öğrencilerin ölümünün tüm ülkeyi yasa boğduğunu vurgulayarak, şu soruları yöneltti: "Olayın tam olarak nasıl geliştiğinin araştırılması hakkında bir talimatınız oldu mu? Çağdaş ülkelerde bu sistem daha az maliyetle kurulup kullanılmasına rağmen zehirlenme tehlikesinin gösterilmesi ve uyarılmasını sağlayan ’Karbonmonoksit dedektörü’ ülkemizde neden kullanılmamaktadır? Bu konuda hükümetinizin bir çalışması 

