kullandığı da kararda yer aldı. ’HOCANIN DİLİNİ KESİN, GETİRİN’ EMRİ Darbe girişimi sırasında, en önemli kentlerden İstanbul’da köprünün kapatılmasının ön plana çıkmasına rağmen başka bölgeler de örgüt üyesi askerler tarafından ele geçirilmeye çalışıldı. İstanbul Büyükşehir Belediyesi Lojistik Merkezi de darbeci askerlere yemek temin edilmesi için ele geçirilmeye çalışılan adreslerden oldu; ancak halkın burada toplanıp, darbecilere tepki göstermesi üzerine askerler, bağlı bulunduğu Hasdal Kışlası’na dönmek zorunda kaldı. Sanıklardan Alay eski Komutanı Müslüm Kaya’nın da 15 Temmuz gecesi sela okuyan Arıcılar Camii’nin imamı için Binbaşı Özgür Araz’a, ’Gidin, şu hocanın dilini kesin; getirin’ emrini verdiği de ortaya çıktı. Darbe girişiminin bu bölümlerinde görev alan askerler, 23’üncü Ağır Ceza Mahkemesi’ndeki yargılama sonrasında, ’cebir ve şiddet kullanarak Türkiye Cumhuriyeti Anayasası’nın öngördüğü düzeni ortadan kaldırmaya teşebbüs etme, cebir ve tehdit kullanmak suretiyle kişiyi hürriyetinden yoksun bırakma, Türkiye Cumhuriyeti hükümetini ortadan kaldırmaya veya görevini yapmasını engellemeye teşebbüs etme, Türkiye Büyük Millet Meclisi’ni ortan kaldırmaya teşebbüs etme’ suçlarından ağırlaştırılmış müebbet hapis cezasına çarptırıldı. ’ASKER YEŞİLİ PARDÖSÜ’ GEREKÇELİ KARARDA İstanbul 23’üncü Ağır Ceza Mahkemesi’nin Ali Öztürk başkanlığındaki heyeti, gerekçeli kararlarını da açıkladı. Örgütün elebaşı Fethullah Gülen’in, 19 Mart 2016 tarihinde, üzerinde ilk defa haki renk-asker yeşili bir pardösüyle Pensilvanya’da kameraların karşısına geçmesine de değinilen kararda, şöyle denildi: "Örgüt içerisinde ’dar daire’ veya ’mahrem daire’ olarak nitelendirilen sadece belirli düzeydeki örgüt mensuplarının katıldığı gizli toplantılarda daha açık bir dil kullanmayı tercih eden örgüt liderinin, kamunun erişimine açık konuşma ve yazılarında ağırlıklı olarak Arapça, Farsça tamlamaların yer aldığı ağdalı bir dili tercih ettiği, çoğunlukla eylem talimatlarını yaptığı bu konuşmalar üzerinden