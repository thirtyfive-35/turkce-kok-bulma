 gelir. Bu süre boyunca, 2007-2009 yılları arasındaki 2 yıllık Dışişleri Bakanlığı dönemi sayılmazsa, ‘ekonominin patronuydu. Döneminde, Türkiye ekonomisi büyük atılımlara imza atmıştı. Kararlı tutumu sayesinde, Türk Lirası’ndan 6 sıfır atılması, IMF’ye olan borçların sıfırlanması, para politikalarının belirlenmesinde Merkez Bankası’nın bağımsız bir enstrüman olarak kullanılması, bütçe disiplininin sağlanması gibi alanlarda başarılı uygulamalara imza atılmıştı. Öyle ki, ünlü uluslararası ekonomi gazetesi Financial Times, Türkiye ekonomisinden söz ederken ‘Babacan Çıpası’ tanımını kullanmıştı. 2.5 SAAT KALA 3 dönem kuralı nedeniyle 7 Haziran seçimlerinde aday olamayan Babacan’ın 5 ay sonra yapılan 1 Kasım seçimlerinde aday olup olmayacağı, Türkiye’yi yakından izleyen uluslararası ekonomi çevrelerinin en çok merak ettiği konu olmuştu. Babacan, adaylık başvurusu bile yapmamıştı. Ancak AK Parti, Babacan’ı Ankara 1. bölgeden, 1. sıra adayı olarak göstermişti. Listelerin YSK’ya teslim ettiği gün, sürenin bittiği saat olan 17.00’ye 2.5 saat kala Başbakan Ahmet Davutoğlu tarafından arandığını ve ikna edildiğini Türkiye kamuoyu Hürriyet Ekonomi Müdürü Sefer Levent’in yazısından öğrenmişti. Sefer Levent, Davutoğlu’nun Babacan’ı ikna etmek için “Ekonominin yönetiminde belirleyici rolünü sürdüreceğine” dair güvence verdiğini de yazdı. Babacan, daha sonra yaptığı bir açıklamada bu bilgiyi doğrulasa da hükümet listesi açıklandığında, Babacan’ın kabineye giremediği görüldü. Davutoğlu’nun ‘belirleyici rol’ sözü verdiği Babacan’ın kabineye girmesi konusunda ısrarcı olduğu, Cumhurbaşkanı Erdoğan’ın geçit vermediği bilgileri de her kanattan basın kuruluşlarının haberlerine yansıdı. MECLİS’TE 3 KEZ 12 yıl 9 ay boyunca bakanlık koltuğunda oturmuş Babacan, artık sade bir TBMM üyesi. TBMM’nin halkla ilişkiler binasında bir odası var. Hürriyet muhabiri Aysel Alp Süzer, geride bıraktığımız iki hafta boyunca TBMM koridorlarında Babacan’ı yakalamak istedi. Kendisini sadece üç