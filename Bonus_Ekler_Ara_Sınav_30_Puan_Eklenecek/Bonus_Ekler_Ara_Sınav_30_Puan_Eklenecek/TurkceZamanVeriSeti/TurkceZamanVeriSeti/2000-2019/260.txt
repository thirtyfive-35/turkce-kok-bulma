açıklama yapmadı. CHP Grup Başkanvekili Haluk Koç, “Özel temsilci kavramıyla PKK ile mücadele boyutlandırılırsa, bu bir anlamda PKK'nın dayandığı siyasi hesapların, masaya davet edilmesi anlamına gelir mi gelmez mi?” dedi. Parlamento muhabirleriyle sohbet eden Koç, PKK ile mücadelede ”koordinatör kavramının” ortaya konduğunu, bunun ABD ve Türkiye tarafından değişik söylemler halinde dile getirildiğine değindi. ABD Dışişleri Bakanlığı Sözcüsünün “ABD'nin, PKK ile mücadeleye kendini adadığını” söylediğini ve “özel görüşmeci” kavramı ortaya atıldığına dikkati çeken Koç, “Burada yeni bir kavrama niye ihtiyaç duyuluyor? İki devlet arasında bu konuda yürütülen müzakereler, şimdiye kadar özel bir temsilci olmadığı için mi başarılı olamamıştır? İkili ilişkilerde hangi mekanizmada aksaklık görülmüştür ki böyle bir temsilci atanmak isteniyor? Özel temsilci kavramı; Türkiye'nin mi, yoksa ABD'nin mi önerisi olarak gündeme taşınmıştır?” gibi soruların tartışılması gerektiğini söyledi. “Böyle bir özel temsilci kavramıyla PKK ile mücadele boyutlandırılırsa, bu bir anlamda PKK'nın dayandığı siyasi hesapların, masaya davet edilmesi anlamına gelir mi gelmez mi?” diye soran Koç, şöyle devam etti: “ABD, terör örgütünün Kuzey Irak'ta barınmasına müsaade ederken, Türkiye'nin uluslararası hukuktan kaynaklanan meşru müdafaa hakkını kullanması engellenmiştir. Ne olur, Türkiye'nin bugün dış politikada karşı karşıya kaldığı sorunları değerlendirirken, yakın siyasi tarihimizi bu mercek altında bir daha değerlendirelim: 1900-1925 tarihleri arasında İngiltere'nin bölgede uyguladığı dış politika, bugün ABD tarafından aynı diplomatik repertuar içinde tekrarlanmaktadır. Osmanlı İmparatorluğu çökerken, eline cetveli, pergeli alan nasıl harita çizmişti, kimler kimleri vurmuştu? Şimdi geldiğimiz noktada 2000-2010 tarihleri arasında ABD, aynı İngiliz politikasını bir diplomasi repertuarı olarak sahneye koymaktadır. PKK'ya karşı bugüne kadar somut bir adım atmayan ABD, şimdi kendisini PKK