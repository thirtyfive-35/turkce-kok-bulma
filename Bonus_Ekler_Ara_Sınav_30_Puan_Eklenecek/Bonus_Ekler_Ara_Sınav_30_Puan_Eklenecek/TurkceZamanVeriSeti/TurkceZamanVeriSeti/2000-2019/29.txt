Selahattin Demirtaş: 'Dananın kuyruğunun kopacağı noktada' HDP Eş Başkanı Selahattin Demirtaş İstanbul İl Kongresi’nde konuştu. Demirtaş "Geldiğimiz nokta artık bu mücadelede dananın kuyruğunun kopacağı noktadır" dedi. İşte Demirtaş’ın konuşmasından satır başları: Geldiğimiz nokta artık bu mücadelede dananın kuyruğunun kopacağı noktadır. Dananın kuyruğu kopacaksa bugün, 100 yıl önceki gibi, kuyruk değil dana bizde kalacak. Bizi Suriye’deki gibi paramparça etmek isteyecekler. Kürt, Türk ile Arap’la aynı binada aynı şehirde yaşayamaz hale gelirse o zaman işte emperyalistlere ekmek çıkacak. Deniyor ya 'bölünmeyelim' diye. Bölünmemenin alternatifi 'tek' olmak değildir. Biz 'tek yürek' derken onlar 'tek millet, tek dil' olmaktan bahsediyorlar. Bugüne kadar bölen parçalayan politikalar tekçi politikalardı. Kendi gibi düşünmeyene yaşam şansı tanımıyorlar bu topraklarda. Bizi tekleştirmeye çalışanlara inat biz farklılığımız kültürlerimizi koruyarak birlikte hareket edeceğiz. Biz insanların kadın mı, erkek mi, cinsel yönelimi farklı mı ona bakmayacağız. Kürtlükten, Türklükten, Alevilikten, Sünnilikten ince insan kimliğimizi bir potada eriteceğiz. Kürtüz, Türküz, yaşlıyız, genciz ama işsiziz, yoksuluz. Yoksulun işsizin Türkü, Kürdü, Alevisi, Sünnisi yoktur. "İMRALI ADASI'NA GİDEMEDİLER" Bugün anons edilmiş arkadaşlarımızın İmralı adasına gittiği yönünde ama gerçek hava muhalefeti nedeniyle yetişemediler ve yarı yoldan geri dönmek zorunda kaldılar. İnanıyorum ki bir iki güne İmralı Adası’na gidecekler. GÜLTAN KIŞANAK: BİZ KADINLAR EN BÜYÜK KARİYERİMİZİ SALTANATINIZI YIKARAK YAPACAGIZ Demirtaş'tan önce konuşan ve Sağlık Bakanı Mehmet Müezzinoğlu'nun, "Annelik en büyük kariyerdir" sözlerini değerlendiren Diyarbakır Büyükşehir Belediye Başkanı Gültan Kışanak ise, ’Kadınların en büyük kariyeri analıktır. Bundan başka kariyere tevessül etmesinler’ diyen bir zatı muhterem var ya... Ona buradan bir çift sözümüz var. Ant olsun ki biz kadınlar en büyük 