Türk, DTP’nin 2. Olağan Büyük Kongresi’nde seçilen Parti Meclisi’nin ilk toplantısı öncesinde yaptığı açıklamada şunları kaydetti: "Olayın bütün çıplaklığıyla ortaya çıkması gerektiğine inanıyoruz. Güngören’de meydana gelen patlamalar, Türkiye’yi derinden sarsmış ve herkesi acıya boğmuştur. Ancak, peşinen adresler göstererek gerginlik yaratmanın bize göre hiçbir anlamı yok." Baykal’a yanıt Türk, CHP Genel Başkanı Deniz Baykal’ın emniyet kaynaklarına dayanarak patlamaları terör örgütü PKK’nın gerçekleştirdiğini yönündeki açıklamasına ve "Sessiz yürüyüş" yapma önerisine ise "Sayın Baykal’ın böyle erken bir değerlendirme yapması sadece gerginliği yaratmaktan öte yararı olmayan bir açıklamadır" karşılığını verdi Kınıyoruz ABD: "İstanbul’daki olaydan büyük üzüntü duyuyoruz. Bu eylemi güçlü şekilde kınıyoruz. Türkiye’ye her türlü yardıma hazırız." BM: Genel Sekreter Ban Ki-mun, hiçbir sebebin, bu tür terör eylemlerini haklı gösteremeyeceğini tekrarlayarak, olayda hayatını kaybedenlerin ailelerine başsağlığı diledi 
NATO: Genel Sekreter Jaap de Hoop Scheffer yazılı bir açıklamayla, bombalı saldırıları şiddetle kınadı. AB: "İğrenç bombalı saldırının mümkün olduğunca çok insan öldürmek amacıyla tasarlandığı açık. Türk halkının ve Türkiye’nin terörle mücadelesinin yanındayız." Almanya: "Almanya bu zor gününde Türkiye ve Türk insanının yanındadır. Bu yüreksiz saldırıyı düzenleyenlerin hesapları gerçekleşmemeli." İtalya: Dışişleri Bakanı Franco Frattini, İtalyan hükümeti adına Türkiye Dışişleri Bakanı Babacan’a desteğini iletirken, İtalya’nın terörizm ve şiddetin her türüyle mücadeleye tam destek verdiğini hatırlattı. İspanya: Yazılı açıklamada "Demokratik değerlerin korunması ve hukuk devletinin muhafaza edilmesinde İspanya’nın yardım ve dayanışma dilekleri Türk yetkililere iletildi" denildi. İngiltere: "İstanbul’da düzenlenen saldırılar, cani bir terör eylemidir. Masum sivillere saldıranlar, uluslararası toplum tarafından kınanmayı hak etmektedir. Birleşik Krallık, Türk halkının acı ve öfkesini paylaşmaktadır." Türkiye’nin yanındayız İSTANBUL’da barajların doluluk oranı iki yıl 
