tutuklu Sevgi Erenerol, diğer tutuklu sanıklardan ayrı bir odada tutularak doğrudan duruşma salonuna getirildi. Birçoğu birbiriyle ilk kez tanışan ve aynı örgütün üyesi olmakla suçlananlar sohbet ederken, Veli Küçük ile Doğu Perinçek uzak durmaya özen gösterdi. İlk günkü duruşmalar sonrasında, sanıklar arasında yapılan yorumlarda mahkeme başkanının ’ciddi ve güvenilir’ bir görüntü verdiği yönündeki görüş hakimdi. Üzmez’i tahliye ettiren rapora karşı 4 girişim 14 yaşındaki B.Ç.’yi taciz suçlamasıyla yargılanan Hüseyin Üzmez’i tahliye ettiren Adli Tıp raporuna itirazlar çığ gibi Devlet Bakanı Nimet Çubukçu’nun "Karara itiraz edeceğiz" açıklamasının ardından, Türk Tabipler Birliği raporu incelemeye aldı. Bursa Barosu ’suç duyurusu’ hazırlığında. SHÇEK rapora itiraz etti. CHP’li kadın vekillerin inceleme başlatmasını istedikleri Adalet Bakanı Mehmet Ali Şahin "Kamuoyunun hassasiyetine katılıyorum" dedi. TÜRK Tabipleri Birliği (TTB) İstanbul Tabip Odası, Hüseyin Üzmez davasındaki tartışılan Adli Tıp raporunu inceleme kararı aldı. Oda adına dün yapılan açıklamada, sürmekte olan davada sanık Üzmez’in açıklamalarının, mağdurenin defalarca örselenmesine, baskı altına alınmasına neden olduğu belirtilerek, şöyle denildi: "Sanığın serbest bırakılması ve olayın hızla gelişme süreci, böyle bir travmaya maruz kalan tüm çocuklara bir gözdağı niteliğindedir. Yaşadıklarını anlatmakta zorlanan çocuklar, bu gibi olaylarla korkutulup sindirilmektedirler. TTB konuyu, Adli Tıp raporunun bilimsel boyutu yönünden çocuk, insan, kadın ve hasta hakları açısından inceleyecektir. TCK’da cinsel istismara uğrayan çocuklar için ’beden ve ruh sağlığının bozulmuş olması’ suçu ağırlaştırıcı bir unsur olarak yer almaktadır. Bu, sanki cinsel istismara uğrayan çocukların beden ve ruh sağlığının ’bozulmayabileceği’ olasılığının da var olduğu gibi bir anlam da içermektedir. Oysa cinsel istismar, tedavi edilmezse yaşam boyu devam eden bir ruhsal yıkıma

