Tekrarı 2012’de Venüs’ün tam 122 yıldır beklenen tarihi randevusu dün gerçekleşti ve Güneş’in önünden siyah, minik bir nokta gibi geçti. Çoban yıldızı, Zühre veya Kervankıran olarak da anılan Venüs gezegeni, Güneş’le Dünya’nın arasına girdi. Uzman internet siteleri, 1882’den bu yana ilk kez tanık olduğumuz bu ilginç gök olayının 6 saat 12 dakika sürdüğünü belirttiler. Venüs’lü kısmi Güneş tutulması sırasında gezegen, Güneş’in çapının 30’da biri kadar göründü, güneş lekelerinden daha koyuydu ve Dünya’dan 43 milyon km uzaklıktaydı.  İnternette naklen İngiltere’den Hindistan’a dünya nüfusunun dörtte üçü koruyucu gözlüklerle Venüs’ü heyecanla izledi. Gökyüzünün gayet berrak olduğu Avrupa, Ortadoğu ve Afrika, Venüs’ü seyretmek için idealdi. İnternet sitelerinden naklen yayınlar da ilgi çekti. Greenwich Kraliyet Gözlemevi’ndeki astronom Robert Massey, ‘Yaşayanlar ilk kez Venüs’ü seyredebiliyor. Gezegenin tam olarak görünmesi için 10 dakika beklemek gerekti’ dedi. 8 yıl sonra yeniden  Alman astronom Johannes Kepler, Venüs, Dünya ve Güneş’i aynı hizaya getiren bu gök olayın farkına varan ilk bilim adamıydı, ancak ömrü yetmedi. İlk kez İngiliz astronom Jeremiah Horrocks bu tarihi randevunun tanığı oldu. Venüs tarihte 5 kez gözlemlenebildi. 1639, 1761, 1769, 1874 ve 1882 yıllarında gözlemlenen olay bundan sonra 5 Haziran 2012’de Asya ve Pasifik’te izlenebilecek, ama Avrupa’da görülemeyecek. 2012’den sonraki randevular 2117 ve 2125 yıllarında.  Türkiye de Venüs’ü izledi VENÜS, yaklaşık 6 saat 12 dakika boyunca Türkiye’den de izlendi. Kuleli Askeri Lisesi öğretmenleri ile bazı vatandaşlar Boğaziçi Üniversitesi Kandilli Rasathanesi’nde geçişi izledi. İstanbul’da bazı semtlerden havanın bulutlu olması nedeniyle Venüs’ün geçişi izlenemedi. Ankara Üniversitesi Gözlemevi kapılarını 08.00-14.00 saatleri arasında halka açtı. Çanakkale On sekiz Mart Üniversitesi,