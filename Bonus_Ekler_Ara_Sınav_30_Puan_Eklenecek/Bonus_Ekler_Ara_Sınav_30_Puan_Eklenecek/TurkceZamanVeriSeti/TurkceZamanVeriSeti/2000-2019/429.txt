 eşsiz bir istiklal destanıyla cümle âleme göstermiştir. İstiklalini çiğnetmeyen bu aziz millete hizmet etmekten, milli iradeyi temsil eden hükümeti yönetmekten büyük onur ve şeref duyuyorum. Herkes şundan emin olsun ki, ihanet şebekeleri, saçtıkları nifak tohumlarıyla böyle yekvücut olmuş bir milletin bütünlüğüne asla halel getiremeyecekler. İhtilaf ve gerilim alanlarını derinleştirmeye çalışanlara karşı milletçe kardeşlik ve adaletten yana olacak, bizi tek millet haline getiren kutlu değerlere dört elle sarılmaktan vazgeçmeyeceğiz. Birliğimize kasteden, gücümüzü kırmak isteyen bütün o kirli oyunlar beyhudedir. Allah’ın izniyle hiçbir ihanet şebekesi bu milletin başını önüne eğdirmeye muktedir olamayacaktır. Hiçbir dönem kavmiyet davasına prim verilmemiş olan bu topraklarda nifak tohumlarının kök salma şansı yoktur. Terörle, şiddetle İslam dünyasını ve ülkemizi acıya boğmak isteyen şeytani şer odakları inşallah bu topraklardan ve İslam yurdundan tamamen temizleneceklerdir. Kan ve şiddetten beslenenler, umutlarımızı kırmak isteyenler büyük Türkiye’nin önünü kesemeyecektir. Türkiye Cumhuriyeti olarak, bütün kurumlarımızla hukukun, adaletin, kardeşliğin sesini yükseltmemiz gereken bir dönemden geçiyoruz. Tam demokrasi ve hukukun üstünlüğünü tesis ederek gücümüze güç katacağız ve mazlumların yanında, zalimlerin karşısında olmaya devam edeceğiz. Milli birliğimize yönelik tuzaklara karşı asla gaflete ve rehavete kapılmayacak, kardeşliğimizi ebediyen baki kılacağız. Gelecek nesillerin daha huzurlu bayramlar yaşaması için şimdiye kadar olduğu gibi, bundan sonra da güçlü ülkemiz Türkiye’yi her alanda daha çok güçlendirmeye devam edeceğiz. Bu hissiyatla, yediden yetmişe bütün vatandaşlarımın ve bütün İslam dünyasının Kurban Bayramı’nı tebrik ediyorum. Geleneğimize uygun olarak, büyüklerin ellerinden, küçüklerin gözlerinden öpüyorum. Bayram günlerinde bütün insanlık ailesi için huzur ve barış dilemeyi, nerede kalbi kırık insan varsa ona ulaşmayı ve kırık gönüllere merhem olmayı

