da örneği var” dedi. Çiçek’in sunumunun ardından Açıkalın’ın salondaki kameraların dışarı çıkarılması için toplantıya 20 dakika ara vermesi de muhalefetin sert tepkisini aldı. CHP’li Harun Öztürk ise Açıkalın’ın tasarının görüşülmesine ilişkin üyelere gönderdiği iki ayrı yazıdaki imzaların birbirine benzemediği iddiasında bulundu. Öztürk, “Farkı, çıplak gözle bile görebiliyorum, ilk imza taklit edilmiş” diyerek imza örneklerini gösterirken, Vural da “Adli Tıp’a gönderilmesi gerekir” dedi. MHP’li Mehmet Günal da, 7 bakanın tasarıya imza vermesini gündeme getirerek, “Faksla işlem olur mu? Bu kadar önemli bir şeye bakanlar faksla imza atar mı” dedi ve tasarıyı “yalapşap” diye niteledi. Devlet geleneğinde var Cemil Çiçek, “Devlet hayatımızda yazılı kuralların yanında oluşmuş gelenekler de var. Bugüne kadar bu uygulanmış. İşe sürat kazandırmak için bu tür şeylerle tamamlanıyor. Bugüne kadarki uygulamalara aykırı bir şey yok” savunmasını yaptı. Çiçek, eski bakanlardan bazılarının imzalarını faksla gönderdikleri yasa tasarılarına ilişkin örnekleri verdi. Kameraların ayrılmasından sonra tansiyonun düştüğü salonda görüşmelere devam edildi. Özyürek, “Hükümet, son Anayasa Mahkemesi kanunundan sonra bunu getiriyor. Anayasa Mahkemesi AKP’nin arka bahçesi olmuştur” dedi. Devletin artık hukuk değil kararname devleti haline geldiğini savunan Özyürek, “İsterseniz bütün yetkilerimizi de devredelim, Erdoğan padişah gibi kullansın” dedi. MHP’li Mehmet Günal, tasarıyı “Meclis’in hadım edilmesi” olarak niteledi. AK Partililer, muhalefetin yetki tepkisine, Ecevit ve Bahçeli’nin geçmişte görev aldığı hükümetlerin de KHK’lar çıkardığını söyleyerek yanıt verdi. BDP’nin yeni genel başkanı Barış ve Demokrasi Partisi, Parti Meclisi’ni önceki gece Diyarbakır’da topladı. BDP’nin desteklediği bağımsız adayların istifa etmesi nedeniyle Genel Başkanlığa Hamit Geylani getirilirken, YSK’nın veto ettiği bağımsız adaylara vize verilmesinin olumlu sonuç olduğunu, ancak buna