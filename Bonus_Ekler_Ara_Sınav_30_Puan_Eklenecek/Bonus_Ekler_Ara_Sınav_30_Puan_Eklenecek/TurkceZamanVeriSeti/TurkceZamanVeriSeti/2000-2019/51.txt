yaşamına son vermek istedi. İş bulamadığı için bunalıma girdiği ve uyuşturucu nitelikli hap aldığı belirlenen Tuncay Hamleci, ikna çabaları sürerken bir anda, "Yeter artık ölmek istiyorum" diye bağırarak aşağı atlamak istedi. Bu sırada çatının duvar dibinde saklanan inşaat işçisi Tahir Kuzik, ani hareketle Tuncay Hamleci’yi son anda ayağından yakaladı. Polis ekiplerinin yardımıyla yukarı çekilen Tuncay Hamleci ölümden döndürüldü. Daha sonra ambulansla Çerkezköy 82’nci Yıl Devlet Hastanesi’ne kaldırılan Tuncay Hamleci tedavi altına alındı. Gösterdiği soğukkanlılıkla Tuncay. Hamleci’yi kurtaran inşaat işçisi Tahir Kuzik çevredekiler tarafından alkışlandı. Bu kısasa kısastır ancak şeriatta olur BAŞBAKAN Tayyip Erdoğan’ın Uşak’ta "Af yok mu?" diye soran bir vatandaşa "Katili affetme yetkisi maktulün várislerine aittir" diye konuşması, siyaset ve yargı dünyasında tepkilere yol açtı: Mustafa Özyürek (CHP Genel Başkan Yardımcısı) Bu sözler laiklik ilkesiyle bağdaşmaz. Zaten Başbakan’ın da laiklik ilkesini içine sindiremediği ortada. Af devletin konusudur, ihtiyaç duyulduğu zaman af çıkarılabilir, nitekim geçmişte de çıkarılmıştır. Bu yetki TBMM’ye aittir. Mehmet Şandır (MHP Grup Başkanvekili) Başbakan’ın kafası karışık. Toplumsal, dünyevi bir hadiseyi ilahi bir kuralla yorumlamış olması hem tutarsızlığını hem de kafasının karışıklığını gösteriyor. Başbakan’ın partisi idam cezasının kaldırılmasına destek vermiş bir parti. Şimdi Kuran-ı Kerim’deki kısasla meseleyi yorumlaması çelişkidir. Ali Suat Ertosun (Yargıtay 6. Ceza Dairesi üyesi)   Bunun adı kısasa kısastır ve şeriat düzeninde olur. Çağdaş hukuk sisteminde mutlak surette bu yetki Meclis’e aittir. Naci Ünver (Yargıtay 8. Ceza Dairesi Onursal Başkanı) Bu sistem aşiret ve kabile düzeninde olabilir. Bugün şeriat hukukunun geçerli olduğu Suudi Arabistan’da var. Sayın Başbakan’ın düşüncesi, laik bir hukuk devleti olan Türkiye Cumhuriyeti’ne uymaz. 