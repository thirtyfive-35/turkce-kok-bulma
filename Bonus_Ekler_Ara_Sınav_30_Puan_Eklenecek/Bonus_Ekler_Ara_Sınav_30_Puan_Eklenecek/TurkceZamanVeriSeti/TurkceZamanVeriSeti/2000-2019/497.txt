 ya da dip trolü, algarna gibi dip sürütme av araçları kullanılarak ya da dalarak ticari avcılık yapılması halinde gemi dahil avcılık araçlarına el konulacak. Diğer av vasıtaları ile avcılık yapılması halinde ise ilk tespitte gemi dışındaki avcılık araçlarına, eylemin tekrarı halinde gemi de dahil tüm araçlara el konulacak. ÜREMEYE KORUMA Balık üreme bölgelerinden çakıl ve kum çıkaranlara, suç iç sularda ise 10 bin lira, denizlerde ise 20 bin lira ceza kesilecek. Üreme yerlerinin eski şekline döndürülmesinin mümkün olduğu durumlarda, masrafları yapanlara ait olmak üzere düzeltmeleri sağlanacak. Balık üretim tesislerinden yönetmeliğe aykırı kurulduğu tespit edilenlere 100 bin liraya kadar ceza uygulanacak. Dinamit gibi patlayıcı maddelerle avlananlara 10 bin lira ceza kesilecek. 50 BİN LİRA İç sular, Karadeniz, Marmara Denizi, İstanbul ve Çanakkale boğazlarında ışıkla avlanma tamamen yasaklanıyor. Bu bölgelerde, gemilerdeki zorunlu aydınlatma dışında avlanma amaçlı ışık kullananlara 50 bin lira para cezası uygulanacak. Bu miktar, gemi sahibinin yanı sıra gemiyi kullananlar için de geçerli olacak. Bu iki deniz, Boğazlar ve göllerde ışıkla avcılık yaparken yakalananların malzemeleri, av gemisine bağlı olup olmadığına bakılmaksızın devlete geçecek. Işıkla avlananların ruhsatları, bu eylemin ilk kez işlenmesi halinde bir ay geri alınacak. İkinci kez ışıkla avlanırken yakalananların ruhsatı 3 ay iptal edilecek. Bu eylemin üçüncü kez tekrarlanması halinde avcılık ruhsatları iptal edilecek ve gemi dışındaki avcılık malzemelerine devlet el koyacak. FAHRİ DENETÇİ Kontrol görevlilerine; balıkçı gemileri, deniz ve kara araçlarının yanı sıra, balık halleri, depo, su ürünleri işleme tesisleri, balık satış yerleri, iş yerleri, lokantalar ve benzeri yerlerde de denetim yetkisi veriliyor. Ayrıca “fahri denetçiler” atanacak. 