Sanayi ve Ticaret Bakanı Zafer Çağlayan, KOSGEB’in mevcut kurumsal yapısını eleştirerek, unvan fazlalığı sıkıntısı yaşandığını, eleman alımında da objektif kriterlerin olmadığını söyledi. Çağlayan, “KOSGEB'e eleman alımında da objektif davranılmıyor. KOSGEB Kuruluş Kanunu'nda yapacağımız değişiklikle eleman alımının sınavla yapılmasını sağlayacağız” dedi. Zafer Çağlayan KOSGEB'in 2007 yılı faaliyetleri, 2008 programı ve yeniden yapılandırılması çalışmalarına ilişkin yaptığı basın toplantısında, KOSGEB’in, KOBİ’lere zamanında ve yeterli miktarda destek verebilmesinin çok önemli olduğunu, bunun için de yeni bir yapılanmaya gittiklerini söyledi. "Devrim niteliğinde" önemli ve kalıcı sonuç almaya odaklı değişiklikler yaptıklarını kaydeden Çağlayan, KOBİ’lere “balık vermeyi değil balık tutmayı” öğreteceklerini ifade etti. Öncelikle kurumun hiyerarşik yapısında, görev ve fonksiyonlarında değişiklik yaptıklarını ifade eden Çağlayan, “İlk ve önemli tespitimiz KOSGEB’e eleman alımında yeterli objektif kriterlerin oluşturulamaması. Yıllık yaklaşık 222 milyon YTL’lik bir bütçesi olan bu büyük kurumda subjektif uygulamalar, ‘işe göre adam değil, adama göre iş’ uygulamasını gelenek haline getirmiş” diye konuştu. KOSGEB’DE UNVAN SORUNU VAR KOSGEB’te unvan fazlalığı sorunun yaşandığı, uzmanlaşmanın ise olmadığının altını çizen Çağlayan, bugüne kadarki yapıda bazı yetkilerin suiistimal edildiğini kaydetti. Çağlayan, şöyle konuştu: “Örneğin, aslında çok basit bir mantığı olan uzmanlık unvanı uzman-1, uzman-2, uzman-3 gibi isimlerle çoğaltılarak ortaya izahı güç mizahi durumlar çıkartılmıştır. Bu durum KOSGEB kariyer sisteminin yeniden düzenlenmesi gereğini açıkça ortaya koyuyor. Biz yeniden yapılandırma kapsamında bu uzmanlık sınıfını KOBİ uzmanı adı altında tek bir uzmanlıkta topladık.” Diğer kamu kurumlarıyla uyumlu olmayan süreç danışmanı, süreç yöneticisi, teknik görevli, yönetici yardımcısı ve ulaşım görevlisi gibi unvanları da kaldırdıklarını dile getiren Çağlayan, 25 olan unvan sayısını 16’ya, müdürlük, daire başkanlığı ödedik.