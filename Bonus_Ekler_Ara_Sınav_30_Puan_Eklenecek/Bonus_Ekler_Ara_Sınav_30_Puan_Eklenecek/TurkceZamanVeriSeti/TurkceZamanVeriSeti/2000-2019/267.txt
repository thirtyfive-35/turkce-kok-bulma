AKP’nin ’üçüncü yol’ formülü Genelkurmay Meclis’te görüşülmesi haftaya ertelenen mayınlı arazilerle ilgili tasarıda, iktidarla muhalefet arasındaki uzlaşma arayışında "44 yıllık devir" krizi aşılamadı. İktidarın, TBMM Genel Kurulu’nda salı günü yapılacak görüşme öncesinde muhalefete sunacağı teklifi AKP Grup Başkanvekili Bekir Bozdağ açıkladı. Tasarıda ilk seçeceğin "bedeli karşılığı hizmet alımı", ikinci seçeneğin "toprak kullanımı karşılığı hizmet alımı" olduğunu belirten Bozdağ, şunları söyledi: "İdare önce hizmet alımını deneyecek. İhalede sonuç alamazsa Genelkurmay teçhizat alıp kendisi mi yapar, başka birine mi yaptırır ona bakacak. Yap-işlet-devret (YİD) modeliyle 44 yıllık devri öngören maddeye dokunmayacağız." KESK’e baskın Anayasa ihlali KESK Genel Başkanı Sami Evren, konfederasyonun, tarihi içinde hiçbir zaman şiddete prim vermediğini, toplumsal ve siyasal sorunların çözümünde barışı savunduğunu söyledi. Evren, konfederasyon genel merkezinde önceki gün yapılan arama ile bazı yönetici ve üyelerin gözaltına alınmasını eleştirdi. Evren, yapılan işlemlerle Anayasa’nın 13 ve 90’ıncı maddelerinin açıkça ihlal edildiğini öne sürdü. KESK Danışma Meclisi, konfederasyonun ve bağlı sendikalarının bazı yöneticilerinin gözaltına alınması nedeniyle olağanüstü toplanarak bir dizi eylem yapılmasını kararlaştırdı. Karara göre, bugün çeşitli illerde oturma eylemleri ve yürüyüşler yapılacak. İzmir’in de aralarında bulunduğu beş ilde jandarmanın başlattığı operasyonda, terör örgütü PKK üyesi olmak ve yardım yataklık yapmak suçlamasıyla gözaltına alınan 35 kişiden, ifadesi alınan beş öğretmen ile bir sağlık memuru serbest bırakıldı. Gözaltındaki 29 kişinin sorgusunun ise sürdüğü bildirildi. Teknosa: ’Bizi satın alın’ diye kapımıza geleni boş döndürmeyiz Dünya Perakende Ödülleri 2009’da ’En İyi Mağaza Tasarım’ dalında finale kalan Teknosa’nın Genel Müdürü Mehmet Nane, krizin fırsat ortamı sağladığını belirterek, "Sektörde daha önce gerçekleşen iki satın almayı biz 