yapmıştık. Kapımızı çalan olursa bu kez de boş döndürmeyiz" dedi. DÜNYANIN en büyük perakende organizasyonu Dünya Perakende Kongresi kapsamında düzenlenen Dünya Perakende Ödülleri 2009’da Teknosa; Nike, Harvey Nichols gibi dünya devleriyle birlikte ’En iyi Mağaza Tasarım’ dalında finale kaldı. Ayda 5 milyon müşteriyi ağırlayan elektronik perakende zinciri Teknosa, krizde yeni satın almalar gerçekleştirmeye yeşil ışık yaktı. Teknosa Genel Müdürü Mehmet Nane, krizin fırsat ortamı doğurduğunu ve bunu değerlendirmek için yeteri kadar güçleri bulunduğunu belirterek, "Bundan önce 2 satın alma yapmıştık. Şimdi biz gidip kimsenin kapısını çalmayız ama bizim kapımızı çalan olursa da boş çevirmeyiz" diye konuştu. Best Buy ile görüşmedi Barselona’da düzenlediği toplantıda Mehmet Nane, stratejik ortaklık arayışlarının devam ettiğini söyledi. "Best Buy ile bir görüşmeniz oldu mu" sorusuna Nane, esprili bir dille şöyle cevap verdi: "Best Buy bizi almak iterse çok para yatırması gerek. Ekonomik kriz yaşanan şartlarda biraz zor bu. Bizim ne sermaye ne de know-how’a ihtiyacımız var. Dış coğrafyaya açılmak için stratejik ortaklık olabilir." 10 ülkeyle ilgileniyor Yurt dışında gerçekleştirdikleri Romanya operasyonunun ise kendileri açısından iyi sonuçlanmadığını belirten Nane, "Hálá doğru bir pazar ama biz doğru girmedik. Büyük dersler de aldık. Ancak iştahımızı koruyoruz. Kriz bitince yeni hamlelerimiz olacak" dedi. Nane, Teknosa’nın yurt dışına açılma hedefleriyle ilgili şu bilgileri verdi: "Ukrayna’da pazarı kokluyoruz. Romanya ve Bulgaristan’da sokak sokak bizzat ben gezdim. Öncelik bu iki ülkede. Onlar dışında Azerbaycan, Suriye, Bosna-Hersek, Arnavutluk, Makedonya, Hırvatistan, Mısır’ı da sayarsak 10 ülke ilgili alanımızda. Yurtdışına çıkmak için yabancı ortaklık da düşünebiliriz." Her şehirde bulunacak Nane, Türkiye’de yıl sonuna kadar toplam 7