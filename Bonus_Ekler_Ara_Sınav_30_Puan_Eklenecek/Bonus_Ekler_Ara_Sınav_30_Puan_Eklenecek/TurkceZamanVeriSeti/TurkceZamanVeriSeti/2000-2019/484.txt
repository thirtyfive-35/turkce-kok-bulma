 açılması için Nisan 2012'de önerge verdiklerini, Arap Baharı Konferansı düzenlediklerini, 4 Ağustos 2012'de Cumhurbaşkanı Recep Tayyip Erdoğan'a, Türkiye'de uluslararası Suriye konferansı düzenlemesi için bir mektup gönderdiğini anlatan Kılıçdaroğlu, 3 Şubat 2013'te Sosyalist Enternasyonel'de Suriye çalışma grubu oluşturulmasını sağladıklarını, Mart 2013'te dönemin BM Genel Sekreteri'ne, CHP'nin Suriye sorununun çözümüne ilişkin mektup gönderdiklerini anımsattı. Haziran 2016'da Suriyeli sığınmacıların durumunun ne olacağı, ülkelerine hangi koşullarda gideceğine yönelik iki rapor hazırladıklarını belirten Kılıçdaroğlu, Mayıs 2018'de "Orta Doğu Barış ve İş birliği Teşkilatı" kurulması önerisinde bulunduklarını, Eylül 2018'de 6 maddelik çağrı yaptıklarını, Ekim 2019'da "Suriye'de Barışa Açılan Kapı" başlığıyla uluslararası Suriye konferansı düzenlediklerini vurguladı. Kılıçdaroğlu, "Memleketimizi seviyoruz ama komşularımızı da seviyoruz. Memleketimizde hiç kimsenin burnu kanamasın diyoruz ama komşularımızda da kimsenin burnu kanamasın diyoruz. Komşuda yangın çıkıyorsa o yangına müdahale etmezseniz o yangın size sıçrayacaktır." dedi. Cevap Beklenen Sorular Türkiye'nin terör örgütlerine hala destek verdiğini iddia eden Kılıçdaroğlu, Cumhurbaşkanı Erdoğan'a 7 soru yöneltti. Kılıçdaroğlu, "Eğer bu ülkeyi seviyorsa, bu ülkenin çıkarlarını savunuyorsa, bu ülke için çalıştığını iddia ediyorsa, 7 soruya cevap istiyorum." diyerek, sorularını şöyle sıraladı: "Bir zamanlar dost olduğumuz Suriye ile durup dururken neden kavgalı hale geldik? Sana, 'Suriye'nin içişlerine karış' diyenler kimlerdi? Suriye’deki teröristlere Türkiye üzerinden silah gönderenler kimlerdi? Meşru olmayan bu yolu sana kimler önerdi? Bu gayrimeşru yolu sana önerenler hala senin yanındalar mı? Dünyanın çeşitli ülkelerinden gelip Türkiye üzerinden Suriye'ye geçen teröristlere, 'geçiş imkanı sağlayın' diyenler kimlerdi? Astana sürecinde, 'İdlib'deki teröristlerin elinden ağır silahları alacağız' sözünü verdin. Bu sözünü yerine dahi getirememişken şimdi Fırat'ın doğusundaki tutuklu IŞİD teröristlerini ABD'den devralmaya kalkıyorsun. 