 adamıdır. Beşiktaş Jimnastik Kulübü’nün Onursal Başkanı Süleyman Seba’ya Allah’tan rahmet diliyor, Beşiktaş ailesine, spor camiamıza ve tüm sevenlerine başsağlığı diliyorum.'' GALATASARAY KULÜBÜ BAŞKANI ÜNAL AYSAL Galatasaray Camiası olarak, Beşiktaş Onursal Başkanı Süleyman Seba’yı kaybetmenin büyük hüznünü yaşıyoruz. Kendisi, Türk sporuna yaptığı hizmetler ve sportmen duruşuyla ilelebet hatırlanacaktır. Başta Beşiktaş camiası olmak üzere yakınları ve Türkiye’de farklı renklerle spora gönül vermiş milyonlara başsağlığı diliyorum. GALATASARAY KULÜBÜ'NÜN AÇIKLAMASI Türk sporunun ve Beşiktaş’ın unutulmaz başkanlarından, Beşiktaş Kulübü Onursal Başkanı Süleyman Seba’nın yaşamını yitirdiğini derin bir üzüntüyle öğrenmiş bulunuyoruz. Ülkemiz, sportmenlik ve centilmenlik dendiğinde akla gelen ilk isimlerden birini, çok değerli bir spor adamını kaybetmiştir. Süleyman Seba ismi, centilmen duruşu ve Türk sporuna yaptığı katkılar ile sonsuzluğa kazınacak, her daim hatırlanacaktır. Süleyman Seba’ya Allah’tan rahmet, başta Beşiktaş Kulübü olmak üzere tüm Türk spor camiası ve sevenlerine başsağlığı diliyoruz. FENERBAHÇE KULÜBÜ BAŞKANI AZİZ YILDIRIM Değerli büyüğüm, kıymetli ağabeyim, Türk Sporu’nun temel taşı, Beşiktaş Kulübü’nün Onursal Başkanı, Süleyman Seba ağabeyimin vefatını derin ve onarılmaz bir üzüntü ile öğrenmiş bulunmaktayım. Bu siyah beyaz tarifi imkansız üzüntümüz ve kederimiz ile seni uğurlarken, özlemimizin her gün biraz daha artacağını bilerek, başta kederli ailen olmak üzere Beşiktaş camiası ve Türk Sporu’nun yeri dolmaz acılarını en kalbi duygularımla paylaşırım. FENERBAHÇE KULÜBÜ'NÜN AÇIKLAMASI "Beşiktaş Kulübü'nün Onursal Başkanı ve Türk sporunun büyüğü Sayın Süleyman Seba'nın vefatını derin bir üzüntü ile öğrenmiş bulunuyoruz. Türk futboluna kazandırdığı değerlerle daima hatırlanacak ve hiçbir zaman unutulmayacak Sayın Süleyman Seba'ya Allah'tan rahmet, ailesine, Beşiktaş Spor Kulübü'ne, Türk spor camiasına ve tüm sevenlerine başsağlığı dileriz." Güler: 17 Aralık sabahı 