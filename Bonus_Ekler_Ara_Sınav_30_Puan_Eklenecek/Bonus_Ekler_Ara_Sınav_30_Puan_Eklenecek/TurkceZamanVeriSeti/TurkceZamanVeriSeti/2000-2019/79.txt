ettiği soruları yanıtladı. SORULAR VE YANITLAR Tercih Bildirim Formu’nu teslim ettikten sonra tercihlerimde değişiklik yapabilir miyim? - Hayır, mümkün değil. Seçeceğim bölüm hakkında henüz tam karar veremedim. Tercihlerimi yaptıktan sonra herhangi bir bölüme yerleştirilmem durumunda, bir sonraki yıl yeniden sınava girdiğimde ortaöğretim başarı puanımda bir düşüş olur mu? - Evet. Bir sonraki yıl ortaöğretim başarı puanınız 0,4 katsayısıyla çarpılıyor. Bu da ciddi puan kaybına neden oluyor. Sayısal öğrencisiyim. İşletme Bölümü’nü seçmek istiyorum. Ortak alanda olduğunu duydum. Bu bölüme Sayısal öğrencisi olarak SAY-2 puanımla mı yerleşeceğim? - Sayısal öğrenciler için İşletme Bölümü ortak alan içinde yer alıyor. Ortaöğretim başarı puanları yine 0,8 katsayısı ile çarpılıyor. Ancak İşletme Bölümü’nün puan türü EA olduğundan, bu bölüme yerleşebilmeleri için Sayısal öğrencilerinin de EA-2 puanları kullanılıyor. Eşit Ağırlık öğrencisiyim. Sözel alanda yer alan Halkla İlişkiler ve Tanıtım Bölümü’nü seçtiğimde puanım düşer mi? - Halkla İlişkiler ve Tanıtım Bölümü’nü tercih etmeniz durumunda Ortaöğretim Başarı Puanınız 0,3 katsayısı ile çarpılacak. Bu da puanınızın düşmesi anlamına geliyor. Bu bölümün puan türü Söz-2 olduğundan ve Eşit Ağırlık öğrencileri için ortak alan içinde yer almadığından kendi alanınızla ilgili bir bölüme yönelmeniz daha doğru olur. 2006 yılında bir yükseköğretim programını kazandım. Ancak liseden mezun olamadığım için kayıt yaptıramadım. 2007 ÖSS’ye başvurduğumda puanımda bir düşme olur mu? - Herhangi bir puan kaybı olmaz. Çünkü, puanın düşmesi bir ortaöğretim kurumundan mezun olmaya bağlı. Ama burada yapılması gereken işlemler var. 2007 yılında başvuru sırasında öğrenci, aday bilgi formunun öğrenim durumu bilgi alanında "Bir ortaöğretim kurumunu bitirdikten sonra ÖSYM’ce yerleştirilmedim ve ön kayıtla kaydolmadım" seçeneğini 

