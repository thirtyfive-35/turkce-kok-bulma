
 3 ay hapis cezasına çarptırıldı. Ceza ertelenirken, Denetimli Serbestlik Yasası kapsamında iki yıl denetim altında tutulmasına karar verildi. İzmir 8'inci Asliye Ceza Mahkemesi'nde görülen davanın beşinci duruşmasına tutuksuz yargılanan Gazi Üniversitesi İktisadi ve İdari Bilimler Fakültesi öğretim Üyesi Prof. Dr. Atilla Yayla katılmazken, kendisini avukatları Nalan Erkem ve Murat Dinçer temsil etti. Prof. Dr. Atilla Yayla'nın 18 Kasım 2006 tarihinde Adalet ve Kalkınma Partisi İzmir Gençlik Kolları'nın Atatürk Stadyumu Hakem Seminer Salonu'nda düzenlediği ‘Avrupa Birliği ve Türkiye İlişkilerinin Toplumsal Etkileri’ konulu panele konuşmacı olarak katılmıştı. Prof.Dr. Yayla'nin paneldeki konuşmasında, Atatürk'ten, “Bu adam. Kemalizim ilerlemeden çok gerilemeye tekabül etmektedir. İleride bizlere, neden her yerde bu adamın heykelleri var diye soracaklar” diye konuşarak Atatürk'ün hatırasına alenen hakaret etmek suçunu işlediği iddiasıyla hakkında 5816 sayılı Atatürk Aleyhinde İşlenen Suçlar Hakkındaki Kanunun 1/1, 2/1 ve TCK'nın 53'üncü maddeleri gereğince 4.5 yıla kadar hapis cezası istemiyle dava açıldı. Daha önceki duruşmada ifade veren ve suçlamaları kabul etmeyen Prof.Dr. Atilla Yayla, “Konuşmacı olarak panele katıldım. Atatürk'le ilgili kötü sözler sarfetmedim. Panelde AB -Türkiye ilişkileri ve bu ilişkileri yansıtan konuyu anlattım. Bazen İslama dayalı, bazen de bir tek medeniyete dayalı coğrafyanın ve ortak insani medeniyetin olduğundan bahsettim. Ben bir bilim adamıyım. Çok sayıda tezim var. Benim konuşmalarımı ister beğenirler isterlerse beğenmezler. Bir gazetenin çarpıtması sonucu sanık sandalyesinde bulunuyorum. Bu olaydan sonra hiç yoktan ağır dille hakaretlere uğradım. Türkiye'de uzmanlık alanım siyasi bilimler. Bilim adamının söylediği doğru da olabilir, olmayabilir de. Kimseyi aşağılamadım. Kimseye de hakaret etmedim. Tezlerime karşı cevap verilmesini istedim. Ama kendimi çirkin bir karalama kampanyası 
