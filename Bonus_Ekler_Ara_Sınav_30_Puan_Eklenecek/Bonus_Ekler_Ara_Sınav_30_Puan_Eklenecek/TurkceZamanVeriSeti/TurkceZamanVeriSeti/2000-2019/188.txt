 içinde bulunmadım. Sadece hukuka değil, ahlaka aykırı, örf adet ve geleneklerimize ters düşen hiçbir şey yapmadım ve yapmayacağım da. Gönlünüz rahat olsun. KONUKLARA TEŞEKKÜR Siz Sayın Başbakan Yardımcımız, sayın bakanlar, sayın milletvekilleri ve siyasi partilerimizin değerli temsilcileri. Siyasetin bu kadar yoğun ve çalkantılı döneminde vakit ayırıp yanımızda olduğunuz için hepinize teşekkür ederim... Bu arada küçük bir parantez açıp, aramızda bulunan Berlin Parlamentosu'ndan iki değerli Kelkitli kardeşimi de size takdim etmek istiyorum. Bir tanesi Spanazat Köyünden, ben yeni ismini bilmiyorum, Daştan Bey'in torunu Dilek Kolat. Öbürü Akdal Köyü'nden değerli dostum, sevgili kardeşim Özcan Mutlu. Sayın Başbakan Yardımcımız. Benim ve hemşerilerimin sizlere ayrıca şükranları var. 25 yıldan beri Kelkit-Ünlü pınar-Gümüşhane yolunun açılmasını bekliyor. Siz bu işi hızlandırdınız ve gerçekleştirdiniz. Bunun için sizin yanınızda da Bayındırlık Bakanı'na hemşerilerimin teşekkürlerini iletiyorum... ''  Ülkeyi soyanları teşhir ediyoruz Doğan Grubu, Avrupa ve Amerika pazarından tercih edilen organik tarım ürünleri için dünyaya örnek olacak bir yatırım gerçekleştiriyor. Hem Kelkit bölgesinin kalkınmasında hem de dünya çapında bir markanın yaratılmasını sağlayacak Organik Tarım Ürünleri Sanayi ve Ticaret AŞ Kelkit havzasını dünyaya açacak. Bu örnek projenin sunacağı imkanlar şunlar: Yaklaşık 2 bin çiftçi ailesine iş imkanı olacak. 10 bin inek beslenecek. Et ağırlıklı ama süt ürünleri de olacak. Hayvanları beslemek için sadece bitkisel yem üretilecek. Aile başına yıllık gelir en az 7-8 bin dolara çıkacak. Ürünler son tüketicinin kullanacağı ürünler haline getirilecek. Üretim ağırlıklı olarak yurtdışı için yapılacak. Tesis büyük tarım işletmeleri için organik gübre sağlayacak. Çeşitli eğitim programları sonunda sertifika kazanan ailelere, tanımlanmış hayvan veya arazide bağımsız kontrol verilecek.