 tartışma yarattı. İşte, ‘‘Ben değiştim’’ diyen Metiner'in sözlerine gelen tepkiler: Ali Haydar Haksal MİLLİ GAZETE Bu ruh hali fır dönme midir Çalmadık kapı bırakmayan, ordan oraya savrulan birinin Müslümanlar ve İslam adına ileri sürdüğü görüşlere gülerek bakmak yeterlidir. Bu ruh hali değişim midir, fır dönme midir, ona elbette insanlar karar vereceklerdir. Bugün bu tavrı sergileyenler yarın bir başka tavır sergilemezler mi? Türkiye'de bir zamanlar radikalizmin sözcülüğünü yapan sayın Metiner kendi bakış açısını neden Milli Görüş mensuplarına mal ediyor ki? Kendisine yeni bir kapı aralamak için midir? Yoksa bu gibi konularda kendisinin özel bir görevi mi vardır? Türkiye'nin Talibanlık görevini üstlenmek gibi. Ahmet Taşgetiren Yenİ Şafak 10. Yıl Marşı’nı da söyleyecek misin Etkilemek istediği camia, islami camia mı, yoksa laik dünya mı? Mesela bir süre sonra İstanbul Üniversitesi rektörü Alemdaroğlu'nun elinden ödül almasını, fahri doktor vs. gibi bir cübbe giymesini beklemeli miyiz? Cola Turka reklamında fantastik biçimde Amerikalıların dönüşmesi gibi bir dönüşme olayı ile mi karşı karşıyayız? 10. Yıl Marşı'nı söylemeye kaç zaman kaldı? Gidince oralara kadar gitmeli değil mi, değilse yeterli dönüşüm olmuş olur mu? Ne de olsa zaman laik-demokrat olma zamanı. Global yöneliş oraya? Çok problemli durumdasın be Metiner, yapma arkadaşım! Amacın ‘‘şaşırtıcı çıkış’’ yapmaksa, artık şaşırmaz olduk, görmüyor musun? İnsanların kafasına ‘‘Hangi bıçkın İslamcı ne zaman bıçkın laikçi olur?’’ gibi bir soru zerketmenin manası var mı? Çekil köşene, kuru ekmek, acı soğanın hesabını vermek, iki kocaman sayfa konuşmanın hesabından çok daha kolaydır. Sadık Albayrak Yenİ Şafak Papazların günah çıkartmasına özenme Bir kimse ‘değiştim’ derse, buna kendi hayatını katmalı,