Öksüz Ermenistan'da yakalandı. Öksüz'ün ABD tarafından arandığı ve ABD makamlarının verdiği bilgi doğrultusunda Ermeni polisi tarafından yakalandığı ifade edildi. Emniyet Genel Müdürlüğü, Kemal Öksüz'ün ABD’nin yakalama emrine istinaden, Ermenistan’da yakalanmasına yönelik haberlere ilişkin Ermenistan İnterpol biriminden bilgi talep edildiğini açıkladı. Kemal Öksüz'ün, Giresun-Espiye nüfusuna kayıtlı olduğu vurgulanarak Adil Öksüz ile akrabalık bağının olmadığı bildirildi. ABD vatandaşı olarak 'Kevin' ismini alan Öksüz'ün ABD birimlerince arandığı ve Ermenistan polisi ile Interpol'ün ortak yürüttüğü operasyonla yakalandığı belirtildi. Ermenistan basınında yer alan haberlerde Öksüz'ün ABD Temsilciler Meclisi Etik Komitesi'ni sahte belgelerle kandırmak suçundan arandığı ve 23 Ağustos'ta ABD tarafından Ermeni birimlerine 'aranıyor' bilgisinin verildiği belirtildi. Öksüz'ün 2013 yılında Temsilciler Meclisi üyesi bir grubu Azerbaycan ve Türkiye'ye davet ettiği ancak Etik Komite'ye bu geziyle ilgili parasal kaynakların yer aldığı evraklarda usulsüzlük yaptığı iddia edildi. Geziyi organize eden kuruluşu yöneten Öksüz'ün, geziye katılan ABD Temsilciler Meclisi üyelerine binlerce dolarlık hediyeler verdiği iddia ediliyor. EMNİYET'TEN KEMAL ÖKSÜZ AÇIKLAMASI Emniyet Genel Müdürlüğü, Kemal Öksüz'ün ABD’nin yakalama emrine istinaden, Ermenistan’da yakalanmasına yönelik haberlere ilişkin Ermenistan İnterpol biriminden bilgi talep edildiğini açıkladı. Kemal Öksüz'ün, Giresun-Espiye nüfusuna kayıtlı olduğu vurgulanarak Adil Öksüz ile akrabalık bağının olmadığı bildirildi. Emniyet Genel Müdürlüğünden yapılan açıklamada, 30.08.2018 günü ulusal basında yer alan haberlerde Kemal Öksüz isimli şahıs hakkında, ABD kaynaklı yakalama kararlarına istinaden Ermenistan'da yakalandığının belirtilmesi üzerine açıklama yapılmasına gerek duyulduğu kaydedildi. YURT DIŞINA ÇIKIŞ YASAĞI KAYDI BULUNUYOR Konuyla ilgili yapılan incelemelerde; Kemal Öksüz'ün Giresun-Espiye nüfusuna kayıtlı olduğu, Adil Öksüz ile akrabalık bağının olmadığı kaydedilerek adı geçen şahsın halen Giresun Sulh Ceza Hakimliğinin 2016/2055 karar 