başkent olarak ilan etmesi, aslında bir çılgınlıktır” dedi. Türkiye’nin de içinde bulunduğu bölgenin en can alıcı ve çözüm noktasında en fazla aciliyet arz eden sorununun, Filistin sorunu olduğunu belirten Erdoğan, “Unutmayalım, Kudüs yandıkça Filistin, Filistin yandıkça Ortadoğu, Ortadoğu yandıkça da dünyamız barış ve huzura erişemez” dedi. Türkler ve Arapların, sadece ortak bir coğrafyayı paylaşmakla kalmadığını, ortak bir tarihi, ortak bir kültürü, ortak bir medeniyeti ve ortak bir inancı da paylaştıklarını ifade eden Başbakan Erdoğan, şöyle konuştu: “Kudüs, bütün bu coğrafyanın, tüm İslam dünyasının göz bebeğidir, ilk kıblesidir. İsrail’in Kudüs’e yönelik, kutsal mekanlara yönelik saldırıları asla kabul edilemez. İsrail İçişleri Bakanı’nın kalkıp Kudüs’ü başkent olarak ilan etmesi, aslında bir çılgınlıktır. Bu bizleri asla ve kata bağlamaz. Kendilerini yalnızlığa iter. Doğu Kudüs’te 1600 yeni konut inşasına başlanması asla kabul edilebilir, mazur görülebilir bir durum değildir. Şunu bütün kalbimle ifade etmek isterim, İstanbul’un kaderi Sirte’nin kaderinden, Trablus’un kaderinden, Kahire’nin, Şam’ın, Bağdat’ın, Sana’nın, Mekke ile Medine’nin ve elbette Kudüs’ün kaderinden ayrı değildir.” İslamafobia suç Arap Birliği Genel Sekreteri Amr Musa’nın bölgesel diyalog mekanizması teklifini son derece olumlu bulduğunu vurgulayan ve medeniyetlerin buluştuğu bir dünya arzu ettiklerini belirten Erdoğan, şunları söyledi: “Kimse, dünyada İslamafobia anlayışını yaygınlaştırma gayreti içine girmesin. Zira İslamafobia kesinlikle bir insanlık suçudur ve İslamafobia suçunu bize yakıştırmak isteyenler bir insanlık suçu işleyeceklerdir.” m SİRTE, A.A Zirve sohbeti Başbakan Erdoğan, zirvede Birleşmiş Milletler Genel Sekreteri Ban Ki-Moon ile bir süre başbaşa sohbet etti. Erdoğan, Suriye Devlet Başkanı Beşar Esad, Katar Emiri Şeyh Hamad Bin Halife El Tani ve bazı Arap liderleriyle de görüştü.

