arama çalışmalarını sürdürdü. Gece saatlerinde de devam eden arama çalışmalarına çok sayıda gönüllü vatandaş katıldı. Bölgeye kurulan Sarıyer Belediyesi’ne ait mobil büfeler görevlilere, vatandaşlara çay, yiyecek ve içecek dağıttı. Albay Mehmet Nebioğlu, "Telefonla 10.40’da bize bilgi verildi. 15 dakika içerisinde bölgeye geldik. Saat 16.30’ da ise profesyonel arama kurtarma çalışmaları başladı. Gerek görüldüğü takdirde Tuzla Komando Taburu’yla irtibata geçip bölgeye çağırabiliriz. Bölgede 2 komando taburu ve sualtı arama ekibinden oluşan 350 jandarma ve 200 kişilik 20 sivil arama ekibi ve 130 vatandaşımız bize aramalarda eşlik etti. Daha fazla gelenler vardı. Bir çoğunu evlerine gönderdik" dedi. Nebioğlu sözlerini şöyle sürdürdü: "Elimizde şuan hiçbir ipucu yok. Bize gelen bütün bilgileri değerlendirdik; ancak herhangi bir sonuca ulaşamadık. Arama çalışmalarının her aşamasında komutanlarımıza bilgi veriyoruz. Arama bölgesinin bir kısmı emniyet bölgesi olduğu için polis ekipleri de aramaya katıldı. Polisler de çevredeki güvenlik kameralarını inceliyor" ''TAŞ ALTLARINA VARINCAYA KADAR BAKIYORUZ'' Aramaları detaylı olarak sürdürdüklerini aktaran Nebioğlu, "Bütün boş alanları, metruk binaları kontrol ediyoruz. Gündüz bakılan yerlere şu anda ayrıntılı olarak bakılıyor. Alanın 3’te 1’i ayrıntılı olarak arandı. Taş altına varıncaya kadar detaylı olarak arıyoruz" "PAMİR GEÇEN HAFTA DA KAYBOLMUŞ" Pamir Dikdik’in geçen hafta da kaybolduğunu söyleyen Nebioğlu, "Her türlü ihtimali göz önünde bulundurarak aramalarımızı sürdürüyoruz. Evin kamera sistemi çalışmıyor, burada çok villa var kiminin güvenlik kamerası bozuk çalışmıyor. Pamir, hiperaktif bir çocuk, geçen hafta da kaybolmuş; ancak bir buçuk saat sonra bulunmuş" diye konuştu. Akademisyene maaş iyileştirmesi şart CHP İstanbul Milletvekili Prof. Dr. Aydın Ayaydın, öğretim elemanlarının maaşlarında iyileştirme öngören kanun teklifini TBMM’ye sundu. Akademisyen 