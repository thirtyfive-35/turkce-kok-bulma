söyledi. İngiltere'de uyuşturucu ticareti ve tehditle haraç toplamak gibi suçlardan yargılanan ve şubat ayında yargıcın suçluluğuna karar verdiği Abdullah Baybaşin'e 22 yıl ağır hapis cezası verildi. Woolwich Ağır ceza mahkemesinde görülen davanın bugünkü son oturumunda Baybaşin'in cezasını açıklayan yargıç, 22 yıllık cezanın 14 yıl 8 aya tekabül eden üçte ikisinin mutlaka uygulanacağını, bu bölümden herhangi bir indirim ya da affın söz konusu olamayacağını da karara bağladı. Yargıç ayrıca, İçişleri Bakanı'na Abdullah Baybaşin'in cezasının bitiminde ülkeden sınır dışı edilmesini önerdi. Bu konudaki nihai kararı İçişleri Bakanı verecek. Bilindiği gibi Abdullah Baybaşin işyerine konulan gizli kamera ve mikrofonlar aracılığıyla toplanan deliller sonucunda uyuşturucu ticareti ve tehditle haraç toplamak gibi suçlarla yargılanmaya başlanmıştı. Baybaşin'in 11 adamının da yargılandığı ve çeşitli cezalara çarptırıldığı dava, karar için üç kez ertelenmişti. Bugün verilen kararla dava resmen sona ermiş oldu  Dava boyunca İngiliz basınında çeşitli haber ve analizler yer almış, bu haber ve analizlerde Baybaşinlerin İngiliz gümrüğü adına ajanlık yapma karşılığı İngiltere'den oturum aldığından, kuzey Londra'da işkence hücreleri kurduklarına dair pek çok iddia ortaya atılmıştı. Rusya Dışişleri Bakan Yardımcısı Aleksandır Saltanov, Hamas ile diyaloğu sürdüreceklerini söyledi. Saltanov, Filistin Devlet Başkanı Mahmud Abbas ve Rusya Devlet Başkanı Vladimir Putin'in Soçi'de yaptıkları görüşmeden sonra gazetecilere yaptığı açıklamada, Hamas'ın da uluslararası talepleri karşılamak için adım atması gerektiğini kaydetti. Hamas'ın şiddeti kınayarak İsrail ile diyaloğu başlatması gerektiğini vurgulayan Saltanov, “Hamas ile diyaloğumuz kuruldu ve devam ediyor” dedi. Abbas'ın Filistin'in mali sorunlarının çözümü için özel bir yardım isteğinde bulunmadığını ifade eden Saltanov, İsrail'in, Filistin'in görüşmelerin yeniden başlatılması çağrısına olumlu yanıt vermesini umduklarını 