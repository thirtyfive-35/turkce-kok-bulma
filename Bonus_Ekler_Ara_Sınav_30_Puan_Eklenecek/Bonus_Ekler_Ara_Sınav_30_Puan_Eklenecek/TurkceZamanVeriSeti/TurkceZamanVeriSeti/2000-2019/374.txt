kılığında Paris Sokak’ta yürüyerek patlamanın olduğu orta kapıya geldiği kaydedildi. Şanlı’nın üzerinde İrfan A. adına düzenlenmiş kimlik bulundu. Şanlı’nın sahte kimlik kullandığı belirlenince polis, bunları düzenleyenlerin peşine de düştü. Terörle Mücadele Şubesi ekipleri, Şanlı’ya sahte kimlik düzenledikleri iddiasıyla 3 kişiyi gözaltına aldı. Ankara Valiliği’nden yapılan yazılı açıklamada ise özetle şu bilgiler yer aldı: “Bomba imha uzman ekiplerinin yapmış olduğu inceleme sonucunda yaklaşık 6 kilo TNT türü patlayıcının elektronik düzenekli butona basmak suretiyle patlatıldığı; ayrıca olay yerinde bulunan el bombası parçalarından eylemcinin yanında getirmiş olduğu el bombasını da patlattığı; kişinin DHKP-C terör örgütü üyesi olduğu, eylemcinin ailesi tarafından fotoğraflarından teşhis edildiği ve ancak şahsın kesin kimliği ailesinden alınmış olan DNA örneği ile yapılacak mukayese sonrası tespit edilecek.”
Fevzi KIZILKOYUN / ANKARA 2002’de 2 kez ‘canlı bomba’ diye yakalanmış CANLI bomba Ecevit Şanlı, 18 Eylül 2002 tarihinde Almanya’ya sahte pasaportla girmiş. Almanya’ya geldikten bir hafta sonra iltica başvurusunda bulunan Ecevit Şanlı’nın yetkililere verdiği ifadesinde, sahte pasaportla Almanya’ya giriş yaptığı ve Almanya’ya girişte kullandığı bir tanıdığının adına çıkartılmış pasaportu da imha ettiği bilgileri yer alıyor. Şanlı, 25 Eylül’de avukatı aracılığıyla iltica talebinde bulunmuş. Gerekçe olarak, Türkiye’de yaşadıkları nedeniyle hafıza kaybına uğradığını ve son yıllarda başından geçen olaylara ait detayları kardeşi ve avukatının kendisine anlattığı kadarıyla bildiğini anlatmış. Ecevit Şanlı, ayrıca şunları söylemiş: “2001 Temmuz’da sağlık nedeniyle tahliyemden sonra ‘canlı bomba’ olduğum gerekçesiyle iki kez evimi bastılar ve tutuklandım. Devamlı polis takibindeydim.” Şanlı’nın iltica başvurusu Federal Göçmenler ve İltica Dairesi (BMF) tarafından 25 Haziran 2003 tarihinde reddedilmiş. Ancak Şanlı, itiraz edince iltica talebi 2
