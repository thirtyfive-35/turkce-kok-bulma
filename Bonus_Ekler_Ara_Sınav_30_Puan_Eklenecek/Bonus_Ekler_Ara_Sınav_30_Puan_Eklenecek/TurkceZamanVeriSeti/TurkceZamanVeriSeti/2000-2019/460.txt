 İlişkiler ve Reklamcılık Bölümü Öğretim Üyesi Doç. Dr. Ferah Onat ise herkese açık paylaşımlarla çocukların güvenliğinin nasıl tehlikeye atıldığını anlattı. 18 yaşından küçük bireyler olarak tanımlanan çocukların kişilik haklarını koruma konusunda yetki ve sorumlulukların ebeveynlere ait olduğunu ancak sosyal medya hesaplarıyla bu hakkın nasıl ihlal edilebileceğini anlatan Yaşar Üniversitesi Hukuk Bölümü Öğretim Görevlisi Tuğba Akdemir Kamalı, şu bilgileri verdi: "Türk Medeni Kanunu (TMK) gereği velayet hakkı ebeveynlere bir eşya üzerinde kullanılan tasarruf hakkı gibi sınırsız, sonsuz ve keyfi bir yetki vermez. TMK gereği kişiliğin korunmasında ‘adın korunması’, ‘şeref ve haysiyetin korunması’, ‘kişinin maddi ve manevi varlığı ile giz alanının korunması’ ve ‘kişinin resminin korunması’ gibi unsurlar söz konusudur. Dolayısıyla çocukların video ve fotoğraflarını sosyal medya hesaplarında kullanarak onların kişilik haklarına müdahale etmiş olabilirsiniz. Unutulmamalıdır ki çocuk anne ve babaya teslim edilmiş bir obje değildir. Sosyal medyada kötü niyetli kullanımlara çok açık ve yıllarca depolanacak bu resimler, çocuğun ömür boyu hayatının kararmasına neden olabilir." Çocuğun hukuki hakları neler? Çocuğun onurunu incitici görseller ile açıklamak istemediği herhangi bir özelliğine ya da rahatsızlığına ilişkin sırları açığa vuran paylaşımların ise kesinlikle istismar teşkil ettiğini belirten Kamalı, "Örneğin; sakar bir çocuğun üzerine bir şey dökmüş haline ilişkin bir görselin paylaşılması hukuken de onun manevi gelişimine, onur ve haysiyetine vurulmuş bir darbe olarak görülecektir. Ayrıca pedofili vakaları ya da cinsel istismar ve şantaj vakaları düşünüldüğünde özellikle çocukların vücutlarıyla ilgili paylaşımlar büyük önem arz eder. Böyle bir istismar gerçekleşmişse gerek çocuk gerekse de diğer velayet hakkı sahibi ebeveyn, Medeni Kanun kapsamında ‘saldırıya son verilmesi’, ‘saldırının önlenmesi’, ‘saldırının