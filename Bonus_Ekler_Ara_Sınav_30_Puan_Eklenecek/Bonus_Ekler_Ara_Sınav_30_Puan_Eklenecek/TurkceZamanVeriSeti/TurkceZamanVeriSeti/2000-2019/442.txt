ve spagetti ağaçlarına dadanan buğday bitinin yok edilmesi sayesinde bereketli bir hasat yaptıklarını duyurdu. Habere, ağaçlardan sarkan spagettileri toplayan çiftçilerin görüntüsü eşlik ediyordu. Çok sayıda izleyici, BBC'yi arayarak spagetti ağacını nereden alabileceklerini sordu. Şakayı devam ettiren BBC, izleyicilerine bir kavanoz salçanın içinde bir tane spagetti koyup büyümesini beklemelerini söyledi.  "San Serriffe adında bir ülke  1977": İngiliz Guardian gazetesi, Hint Okyanusu'nda yer alan noktalı virgül şeklinde adalardan oluşan San Serriffe adlı "uydurma" bir ülkeyi tanıtmak için yedi sayfalık bir ek yayımladı. Başkenti Bodoni olan adalar ülkesini General Pica yönetiyordu. Ekin yayınlandığı gün The Guardian'ın telefonları kilitlendi. Okurlar, cennete benzeyen adalarda tatil yapabilmek için daha fazla bilgi istiyordu. Sadece birkaç okuyucu, adayla ilgili her şeyin imla terminolojisinden geldiğini fark etti.  "Nixon, yeniden aday oluyor -1992": National Public Radio, Richard Nixon'ın yeniden başkanlığa aday olacağını duyurdu. Nixon'ın kampanya sloganı "yanlış bir şey yapmadım, bir daha da yapmam" olacaktı. Haberde Nixon'ın adaylık konuşmasıyla ilgili ses kayıtları yer alıyordu. Şok geçiren izleyiciler, National Public Radio'nun telefonlarını kilitledi. Sunucu John Hockenberry, bunun Nisan 1 şakası olduğunu ve komedyen Rich Little'in Nixon'ı taklit ettiğini açıkladı.  "Alabama, Pi sayısını 3 olarak yuvarladı 1998": New Mexicans for Science and Reason dergisi, Alabama Eyalet Meclisi'nin Pi sayısının 3.14159 olan değerini yuvarlayıp 3.0 olarak değiştirmeyi kabul ettiğini yazdı. Haber, kısa sürede internette yayıldı. Bunun bir şaka olduğu, Alabama Eyalet Meclisi'nin protesto dolu mektuplar alması üzerine ortaya çıktı. "Kızgın kafalı, çıplak, buz kurdu - 1995": Discover Magazine, "saygıdeğer" bilim adamı Aprile Pazzo'nun Antarktika'da yeni bir tür keşfettiğini yazdı. Dergiye göre bu büyüleyici