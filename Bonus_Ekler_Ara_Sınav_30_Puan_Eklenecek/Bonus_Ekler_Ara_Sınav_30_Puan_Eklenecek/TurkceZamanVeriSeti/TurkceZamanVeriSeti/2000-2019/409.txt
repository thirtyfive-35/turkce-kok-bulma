 süresi bittikten sonra uzun yıllar yaşadığı Muğla'nın Marmaris ilçesinde, ismini taşıyan iki okuldan biri olan Armutalan Evren Paşa İlk ve Ortaokulunun adının değiştirilmesi kararı, imzalanan protokol nedeniyle uygulanamadı. Evren'in görev süresi bittikten sonra uzun yıllar yaşadığı Armutalan Mahallesi'nde yapımına destekte bulunduğu "Kenan Evren Ortaokulu" ile "Armutalan Evren Paşa İlk ve Ortaokulunun isimlerinin değiştirilmesi için çok sayıda veli, Muğla Milli Eğitim Müdürlüğüne müracaat etti. Geçen yıl nisan ayında talepleri değerlendiren müdürlük, okulların isimlerinin değiştirilmesine ve yeni isimleri, Marmaris Milli Eğitim Müdürlüğünde oluşturulacak komisyonun belirlemesine karar verdi. Komisyonun gerçekleştirdiği toplantıda, "Kenan Evren Ortaokulunun adının "Marmaris Ortaokulu", "Armutalan Evren Paşa İlk ve Ortaokulunun isminin ise "Armutalan İlk ve Ortaokulu" olarak değiştirilmesi kararlaştırıldı. Kenan Evren Ortaokulunun yerine hazırlanan Marmaris Ortaokulu yazılı tabela asıldı. Evren Paşa İlk ve Ortaokulunun tabelası ise kaldırılmadı. Vakıf yetkilileri protokolü hatırlattı İsim değişikliği kararının ardından Kenan Evren Kültür ve Eğitim Vakfının yöneticileri, Marmaris Milli Eğitim Müdürlüğüne başvurarak, okulun yaklaşık 20 yıl önce yapımında imzalanan protokolü hatırlattı. Marmaris Kaymakamlığı ile vakıf arasında imzalanan protokolde "okulun isminin değiştirilemeyeceği" maddesinin bulunduğunu bildirildi. Bu başvuru üzerine okulun isminin değiştirilmesi kararı uygulanamadı. Marmaris'te daha önce Kenan Evren Bulvarı'nın ismi belediye meclisinin kararıyla Cumhuriyet Bulvarı olarak değiştirilmişti. Evren'in eşi Sekine Evren'in ismini taşıyan park ve çeşmenin adında da değişikliğe gidilmişti. Ayrıca Evren'in daha önce yaşadığı evin bulunduğu sokağın "Beyazev" olan adı da değiştirilmişti. Görev süresinin sonunda uzun yıllar Armutalan Mahallesi'ndeki evinde yaşamını sürdüren Evren, sağlık sorunları nedeniyle 2007 yılında İzmir'e taşınmıştı. 7. Cumhurbaşkanı Evren, tedavi gördüğü GATA'da 98 yaşında hayatını kaybetmişti. Başkan Kamil Saraçoğlu’ndan Taziye Mesajı