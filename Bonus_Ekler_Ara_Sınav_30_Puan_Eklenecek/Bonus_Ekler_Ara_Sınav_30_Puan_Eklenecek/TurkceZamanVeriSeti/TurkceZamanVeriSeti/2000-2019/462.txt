kendilerini güvende hissettiklerini ifade ediyor. Suriyeli kadınların yalnızca yüzde 15’i gelir getiren işlerde çalışıyor. Katılımcıların yüzde 52’sinin aylık geliri 1000 TL’nin altında, yüzde 30’unun 1000 ile 1600 TL arasında ve yüzde 18’inin 1601 TL’nin üzerinde. Suriyeli kız çocuklarının yaşları büyüdükçe okula gitme oranı azalıyor. 12 ile 14 yaş arasındaki kız çocuklarının yüzde 60’ı okula giderken, 15 ile 17 yaş arası kız çocukları için bu rakam yalnızca yüzde 23. Katılımcıların neredeyse yarısı (yüzde 48.7) yedi ve üzeri insanla birlikte aynı evlerde kalıyor. Erkek akrabalarıyla aynı evde yaşamak durumunda olan genç kız ve dul kadınlar bu kalabalık koşullar altında tacize karşı en savunmasız olanlar. GÜVENDE AMA YOKSULLAR BM Kadın Birimi Türkiye Ofisi Direktör Vekili Sabine Freizer, bu araştırmanın, Suriyeli kadınların genel olarak kendilerini Türkiye’de güvende hissettiğini ancak yoksullukla mücadele ettiklerini, barınma ve iş imkânlarına erişimde güçlük yaşadıklarını gösterdiğini söyledi. Hürriyet’e konuşan Freizer, “Bu güçlüklerle baş edebilmek için Suriyeli kadınların Türkçe dil kurslarına, hizmetlere ve iş olanaklarına erişim konusundaki haklarını öğrenmeye ve daha iyi barınma imkânlarına ihtiyacı vardır” dedi. Freizer, Suriyeli kadınların Türkiye’deki sosyal ve ekonomik hayata kademeli entegrasyonu için kadınları hedefleyen, ihtiyaçlarını karşılayan hizmetleri veren, onların güçlenmesini ve içinde yaşadıkları toplumla güçlü ilişkiler kurmalarını sağlayan programlara ihtiyaç olduğunu vurguladı. HASTANEDE YANLIŞ TEŞHİS ARAŞTIRMA, Suriyelilerin yaşadığı dil sorununa ilişkin de çarpıcı sonuçlar verdi. “Türkçe bilmediğim için sorunlar yaşıyorum. Mesela ben doktora ‘bağırsaklar’ diyorum ama o ‘karın’ dediğimi sanıyor. O yüzden de bana yanlış ilaç veriyor. Bazen o ilaçları atıyoruz çünkü onlar yanlış ilaçlar. Dil bariyeri yüzünden iki taraf da birbiriyle iletişim kuramıyor” sözleri