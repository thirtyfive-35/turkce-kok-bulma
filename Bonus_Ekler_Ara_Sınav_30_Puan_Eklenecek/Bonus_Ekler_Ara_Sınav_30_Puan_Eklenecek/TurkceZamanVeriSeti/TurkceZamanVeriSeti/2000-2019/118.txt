 kasında iltihaba yol açtığını söyledi. Kalp kasının iltihabının ardından bakterinin oluşturduğu bir kan pıhtısı Prof. Üstün Korugan’ın akciğerindeki ana damarı tıkadı. Nefes darlığı baş gösteren ve kalp yetmezliği ortaya çıkan Prof. Korugan, önceki gece öldü. En ünlü diyabetçi AĞRI’da 1940 yılında dünyaya gelen Korugan, İstanbul Üniversitesi İstanbul Tıp Fakültesi’nden 1967’de mezun oldu.1977-1983 yılları arasında İstanbul Tabip Odası Başkanlığı, Türk Tabipleri Birliği Yüksek Onur Kurulu Üyeliği yapan Korugan, 1983’te 1402 sayılı yasayla üniversiteden uzaklaştırıldı, 1990’da Danıştay kararıyla görevine geri döndü. Fransızca ve İngilizce bilen, 150’den fazla Türkçe ve yabancı dilde bilimsel yayın ile makaleleri bulunan Prof. Üstün Korugan, evli ve bir çocuk babasıydı. SAĞLIKLI YAŞAM FORMÜLÜNÜ ANLATMIŞTI İhtiyar delikanlı olmak için ilaç kullanma egzersiz yap HORMON, metabolizma ve özellikle diyabet hastalıkları uzmanı olan Prof. Dr. Üstün Korgun, 3 yıl önce Yener Süsoy’a verdiği röportajda; ‘sağlıklı yaşam’ ve ‘ihtiyar delikanlı olmanın kuralları’nı Hürriyet okurlarına anlatmıştı. Hastalarına olan aşırı ilgi ve şefkatiyle bilinen Korugan, Süsoy’a şöyle diyordu:  NABZA GÖRE SPOR  ‘Sağlıklı yaşlanmanın tek ilacı egzersiz. Her gün düzenli olarak 30 dakika egzersiz yapan yaşlı kişi, yapmayana göre, 30’lu yaşlarda egzersiz yapmayan kişinin hormonal ve metabolik performansına erişiyor. Sabah kahvaltıdan bir saat sonra 20 dakika pedal çevirmek ya da bir saatte 4 km. yürümek yeter.’  En azından gün aşırı yemeklerden bir saat sonra 30 dakikalık aerobik egzersizin önemine dikkat çeken Prof. Korugan, aerobik yaparken nabız sayısının bilinmesi gerektiğini söylüyordu. Bunun için de şu formülü veriyordu: ‘220 rakamından yaşınızı çıkarıp çıkan rakamı 0.7’yle çarpacaksınız. Ortaya çıkacak rakam sizin spor yaparken aşmamanız gereken nabız sayınız olacak