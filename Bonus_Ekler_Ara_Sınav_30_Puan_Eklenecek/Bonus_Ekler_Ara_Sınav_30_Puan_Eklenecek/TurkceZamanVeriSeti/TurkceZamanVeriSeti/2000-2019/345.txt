süre daha taş atmaya devam etti. Göstericilerin attığı taşlar nedeniyle yoldan geçen bazı araçlarda maddi hasar meydana geldi. Bakan Dinçer: 40 bin kişi alacağız Milli Eğitim Bakanı Ömer Dinçer, “(Ağustos'ta) 40 bin kişi alacağız inşallah. Geçen sene benim vermediğim söz için ne kadar bunaltıldığımı biliyorsunuz. Ama bu sene hiç söz vermediğimiz halde, hiç de 'şöyle yapacağız, böyle yapacağız' diye vaatte bulunmadığımız halde cumhuriyet tarihinin en fazla öğretmen alımını yapıyoruz” dedi. Bakan Dinçer, Başkent Öğretmenevi'nde düzenlediği iftarda, eğitim muhabirleriyle bir araya geldi. Yemeğin ardından gazetecilerin sorularını yanıtlayan Dinçer, Türkiye'de yapılan sınavların niteliğine ilişkin bir soruyu yanıtlarken sorunun nitelikten kaynaklanmadığını belirtti. Milli Eğitim Bakanlığı'nın lise mezunu ve SBS'ye giren öğrenciler için yaptığı sınavların bilgi ve yeteneği ölçmek için değil, çocukları elemek için yapıldığını ifade eden Dinçer, öğrenciyi seçmek ve denemek için sınav yapmaktan hızla uzaklaşılacağını söyledi. Ruhban Okulu'nun açılmasına ilişkin bir soru üzerine, bunun bir hükümet politikası olduğuna ve verilen karar doğrultusunda uygulamaya geçileceğine dikkati çeken Bakan Dinçer, konuya ilişkin uzun bir hazırlık yapılmasını gerektiren bir durum olmadığına işaret etti .Başbakan Erdoğan'ın harçların kaldırılmasına ilişkin açıklamaları hatırlatılan ve konuya ilişkin değerlendirmesi istenen Dinçer, Maliye Bakanı Mehmet Şimşek'in çalışmalarını sürdürdüğünü söyledi. Dinçer, şöyle devam etti: “Bakanlar Kurulu'nda hazırlıklar yetişmediği için görüşemedik. Maliye Bakanlığı ile ilgili ortak bir stratejiyi görüştük, onlar hazırlıklarını yapacaklar. Tamamı mı kalkmalı, birinci öğretim-ikinci öğretim gibi farklı uygulamalar olmalı mı, her alanda mı kaldırmak gerekecek gibi soruların cevaplarını ayrı ayrı alternatif olarak belirleyecekler. Geriye kalanı Bakanlar Kurulu tespit ederek kararını verecek. Gelecek döneme yetişeceğini tahmin ediyorum.” Her branşta öğretmene ihtiyaç