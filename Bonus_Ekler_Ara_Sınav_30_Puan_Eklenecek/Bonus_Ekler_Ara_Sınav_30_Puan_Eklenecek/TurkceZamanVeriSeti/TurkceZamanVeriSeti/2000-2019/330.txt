 neden olan antidemokratik yasa ve anayasa hükümlerinin halen varlığını koruduğu ifade edildi. Gelecek 10 yılında neler olacak 2020 yılında dünya nasıl bir yer olacak? Bir buçuk yıl önce İngiltere’de, fütürist Tim Jones tarafından kurulan Future Agenda-Gelecek Gündemde Platformu, işte bu sorunun cevabını arıyor. Sponsorluğunu Vodafone Grubu’nun yaptığı platform, dünyadaki kanaat önderlerini bir araya getirip gelecek 10 yılda karşımıza çıkacak büyük sorunları ele alarak çözümler arıyor. Platformun Türkiye ayağını ise televizyon dehası olarak bilinen Nuri Çolakoğlu yürütüyor. Çolakoğlu’nun, Türk kanaat önderleriyle röportajlarla yaptığı programı Gelecek Gündemde, yarın CNN Türk’te başlıyor. Tim Jones ve Nuri Çolakoğlu, dünyanın ve Türkiye’nin gelecek 10 yılı anlattı. Türkiye tıbbi merkeze dönüşüyor
TIM JONES 10 yıl sonra dünya sizce nasıl bir yer olacak? Hangi dengeler değişecek?
- 2020’ye kadar dünyada sağlık, refah, güvenlik, mutluluk, mobilite ve yerellik gibi alanlarda büyük değişimler yaşanacağına inanıyoruz. Buna göre, önümüzdeki on yılda nüfus artışındaki dengesizlik devam edecek, temel kaynaklarla ilgili kısıtlar artacak, ekonomik güç giderek Asya’ya kayacak ve küresel bağlantılılık artacak. Kamu sağlık hizmetlerinin sınırlı olduğu bölgelerde, büyük salgınların başlayarak yayılması ihtimali var. Bunun yanında, kalp ameliyatı gibi büyük tedaviler için Hindistan, Tayland, Türkiye gibi ülkeler tıbbi merkez olarak önem kazanacak. Toplumsal olarak gittikçe daha sanal bir dünyada yaşayacağımızdan canlı aktivite ve deneyimlerin önemi artacak. Hangi tartışmalar önemini yitirip yok olacak, hangi tartışmalar alevlenecek? - Tüm dünyada, giderek daha fazla insan aktif olarak tartışmaların içinde yer alıyor. Biz de projemizin ilk adımı olarak internet sitemizde elli aday konu belirleyerek çalışmaya başlamıştık. Daha sonra bunları on altıya indirdik. Böylece önümüzdeki on yılda
