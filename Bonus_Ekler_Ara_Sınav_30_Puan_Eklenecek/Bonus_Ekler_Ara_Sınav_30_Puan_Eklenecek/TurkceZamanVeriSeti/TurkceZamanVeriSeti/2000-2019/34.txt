‘Nefesi çalınan’ Melisa’ya yardım sözleri tutulmadı İzmir’de, yatağa bağımlı 6 yaşındaki Melisa Şanlı’nın oksijen konsantratörü ve oksimetresinin çalınmasıyla zor durumda kalan Şanlı Ailesi, olayın ardından verilen yardım sözlerinin lafta kaldığını söyledi. Veresiyeleri kesildi Anne Deniz Şanlı, içine düştükleri durumu, “Çok sayıda kişi ve kurum kapımızı çaldı. Ancak sözler tutulmadı. Fakiriz ama bizim de duygularımız var; duygularımızla oynandı. Üstelik yardımlarla ev ve araba aldığımızı sanan bakkal bile m veresiyeyi kesti. Melisa’ya bez alamayacak duruma geldik” diyerek anlattı. Böbrek nakli bekleyen, malulen emekli baba Şaban Şanlı ise, ellerine sadece özel bir hastanenin hediye ettiği oksijen konsantratörü ile iki çuval odun ve bir kutu erzağın geçtiğini belirterek, “Her şey bir rüyaymış. Keşke bu olayı hiç yaşamasaydık. Bizimle dalga geçtiler” diye konuştu. Geçen yıl trenin çarpması sonucu yatalak olan Melisa Şanlı’nın İl Sağlık Müdürlüğü tarafından zimmetlenen oksijen konsantratörü ve oksimetresi yılbaşında çalınmış, hırsızlık suçundan sabıkalı iki kişi yakalanmıştı. Sabaha karşı serbest kaldı Ergenekon ve İsmail Ağa Cemaati soruşturmaları kapsamında gözaltına alınan Eskişehir İl Jandarma Komutanı Albay Recep Gençoğlu, 14.5 saat süren sorgudan sonra dün sabaha karşı tutuksuz yargılanmak üzere serbest bırakıldı. Aynı suçtan gözaltına alınan Kahramanmaraş İl Jandarma Komutanlığı’nda görevli Astsubay Şenol Bozkurt ise tutuklandı. 4 gün gözaltında tutulan tutulduktan sonra serbest kalan Albay Gençoğlu, bu sabah Eskişehir İl Jandarma Komutanlığı görevindeki mesaisine kaldığı yerden devam edecek. Erzurum Özel Yetkili Cumhuriyet Savcısı Osman Şanal’ın talimatıyla geçen 27 Ocak çarşamba günü gözaltına alınan Gençoğlu ve Bozkurt, perşembe ve cumayı merkez komutanlığında geçirdi. Astsubay cezaevinde Şanal’a yaklaşık 11 saat ifade veren Albay Gençoğlu ve Astsubay Bozkurt, 