tarihinde İstanbul’a uçak ile indiğinde iniş işlemlerinin yapıldığı sırada Adil Öksüz ile merhabalaştım” dediği ortaya çıktı. Batmaz, 15 Temmuz darbe girişiminin ardından Akıncı Hava Üssünün yakınlarında yakalanarak tutuklanmıştı. Batmaz, sürdürülen darbe soruşturmasında verdiği bütün ifadelerde Adil Öksüz’ü tanımadığını iddia etmişti. Batmaz, Adil Öksüz ile birlikte 11 Temmuz tarihinde ABD’ye aynı uçakla gitmesi ve 13 Temmuz’da yine aynı uçakta dönmelerini, havaalanında çekilen görüntülerin gösterilmesi üzerine de bunun tesadüf olduğunu savunmuştu. Batmaz, “Kendisiyle hiç karşılaşmadım. Uçaktan indikten sonra konuşmuşluğum görüşmüşlüğüm yoktur” demişti. 'YETERİNCE DÜŞÜNME FIRSATIM OLDU' Ankara Cumhuriyet Başsavcılığı’nın Kemal Batmaz’ın irtibatlarına ilişkin hazırladığı iddianamede ise şüphelinin sürpriz bir ifadesi yer aldı. Batmaz, darbe girişiminden yaklaşık 1 yıl sonra 21 Haziran 2017’de Ankara Batı Cumhuriyet Başsavcılığında verdiği ifadesinde özetle şunları anlattı: “Yaklaşık 11 aydır tutukluluğum devam ediyor. Bu süre zarfında ceza infaz kurumunda yeterince düşünme fırsatı buldum. 34 ZD 2676 Plakalı Volksvagen marka aracı 2016 yılında ihtiyaç oldukça Özkan Düzkaya isimli kişiden alıyordum ve kullanıyordum. 2016 yılında bu aracı kaç kez kullandığımı hatırlamıyorum. Aracı aldığımda genelde İstanbul ilinde kullanıyordum. Bir iki kez de İstanbul’dan Ankara’ya bu araçla geldiğimi hatırlıyorum. 'O VİLLADA OLMASI KONUSUNDA BİLGİM YOKTUR' Darbeye teşebbüs günü olan 15 Temmuz 2016 tarihinde ben bu aracı kullanıp kullanmadığımı hatırlamıyorum. Bu aracın darbe toplantılarının yapıldığı söylenilen Ankara Çayyolunda bulunan villanın yakınında park halinde bulunması olayı konusunda bir bilgim yoktur. Aracı oraya ben bırakmadım. Ben 11 Temmuz 2016 tarihinde sabah saatlerinde İstanbul Atatürk Havaalanından ABD’nin Newyork kentine gitmek üzere uçağa bindim ve aynı gün öğleden sonra Newyork kentine indim. 12 Temmuz 2016 tarihinde öğleden 