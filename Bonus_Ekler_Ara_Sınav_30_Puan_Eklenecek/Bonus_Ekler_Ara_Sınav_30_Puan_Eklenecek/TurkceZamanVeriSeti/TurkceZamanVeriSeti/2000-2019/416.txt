rahatsızlık açıktan dile getirilmeye başlanırken, son olarak özellikle parti içinden verdiği kulis bilgileriyle dikkat çeken Twitter fenomenlerinden Başkentçi de, ‘partinin artık 3-5 kendini bilmez seviyesiz bu trollerin küfürlerine son vermesi gerektiği’ belirtilerek, “vara yoğa küfür edip kendini rahatlatan trolcüklerden sıkıldık” mesajı paylaşıldı. FİDEL OKAN’DAN TROLLERE TEPKİ: HANGİ DİNE MENSUPSUNUZ Bu konudaki en çarpıcı tepkiyi ise zaman zaman kendisi de bu trollerin hedefi olan hukukçu Fidel Okan, “Her türlü fantezisini iftiraya dönüştürüp küfür eden, hemen arkasından başkalarına İslami paylaşımda bulunanlar, hangi dine mensupsunuz?” mesajıyla verdi. AK PARTİ: TROLLER BİZİ BAĞLAMAZ Özellikle seçim dönemlerinde etkinlikleri daha da artan bu trol hesaplara yönelik ilk tepkiyi veren isimler arasında yer alan Atalay, “AK Parti’nin sosyal medya hesapları Tanıtım ve Medya Başkanlığı sorumluluğundadır ve bu hesaplar AK Parti‘nin kendi kurumsal kimliği altında açılmıştır. Bu kurumsal kimliği taşımayan tüm hesaplar ve bu hesaplardan dolaşıma sokulan şeyler partimizi bağlamak ve bizim sorumluluğumuzda değildir” açıklamasını yaptı ve kendisinin öncülüğünde oluşturulan Yeni Türkiye Dijital Ofisi’ne ilişkin de şu bilgiyi verdi: “AK Parti son seçimlerden önce Dijital ve Sosyal Medya Kurumsal Kimlik Kılavuzu oluşturmuş ve AK Parti’nin sosyal medya ve dijital alanda tüm çalışmaları kampanya sürecinde İstanbul’da açılan Yeni Türkiye Dijital Ofisi tarafından yürütülmüştür. Yeni Türkiye Dijital Ofisi, milletvekili adaylarının sosyal medya ekipleriyle koordinasyon içinde adayların Twitter, Instagram, Google ve Facebook profilleri ve kişisel web sayfalarının kurumsal kimliğe uygun biçimde tasarlanmasını sağlamış, hazırladığı içeriklerle kampanya mesajlarının sosyal medya yoluyla halka ulaştırılmasında etkin rol oynamıştır.” TROL NE DEMEKTİR Trol, İskandinavya folklorunda genellikle dev ya da cüce olarak resmedilen, mağaralarda yaşayan efsanevî,