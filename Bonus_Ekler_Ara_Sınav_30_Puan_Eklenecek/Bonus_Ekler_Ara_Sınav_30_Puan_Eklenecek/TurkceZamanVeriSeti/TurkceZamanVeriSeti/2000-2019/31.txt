Fransa’nın başkenti Paris’te geçen hafta Kürdistan Enformasyon Merkezi’nde PKK üyesi 3 kadının öldürülmesine ilişkin soruşturmada 2 şüpheli gözaltına alındı. Cenazeler gönderildikten 24 saat sonra Paris’in banliyösünde gözaltına alınan 2 şüphelinin de Türkiye doğumlu olduğu, bu şüphelilerden birinin, öldürülen Sakine Cansız’ın bir dönem şoförlüğünü yaptığı kaydedildi. biri 39, diğeri 31 yaşında Polis kaynakları, Türkiye doğumlu iki şüpheliden birinin 39, diğerinin de 31 yaşında olduğunu açıkladı. Şüphelilerin öldürülen Sakine Cansız ve arkadaşlarının yakın çevresindeki kişilerden olduğu belirtildi. Şüpheliler Paris’e yakın banliyölerden Saint-Seine Denis bölgesi Courneuve semtinde yakalandı. Bir polis yetkilisi Hürriyet’e savcılığını iki şüpheli üzerinde “ciddiyetle durduğunu” söyledi. Bir şüphelinin kurbanlardan birinin yakını olduğu iddia edildi. kayıtlar inceleniyor 9 Ocak’taki suikastın ardından, maktüllerin saldırganları tanıdığı için enformasyon merkezinin kapısında zorlanma, şifresinin kırılması veya merkezin içinde herhangi bir boğuşma izine rastlanmadığı iddia edilmişti. Savcılık soruşturma kapsamında daha önce Sakine Cansız, Fidan Doğan ve Leyla Söylemez’in enformasyon merkezindeki cesetlerini bulan Fransa Kürt Dernekleri Federasyonu Başkanı Mehmet Ülker, görgü tanıkları, merkezin olduğu binada yaşayanlar ve kurbanların ailelerinin ifadelerini almıştı. Soruşturma kapsamında merkezin bulunduğu sokağın güvenlik kamera görüntülerine el konulmuştu. Akrabası: O gün gara bırakacaktı Hürriyet’e konuşan Sakine Cansız’ın yakınlarından biri son gelişmelerle ilgili şu bilgileri verdi: “Sakine o gün öldürülen diğer iki kadınla birlikte Almanya’ya gidecekti. Paris yakınlarında bir yerde Almanya’ya dolmuş taksiler kalkıyor. Sakine iki akrabasını arayıp kendisini ve diğer kadınları taksi dolmuşlara arabalarıyla bırakmasını istemiş ama kendilerini enformasyon merkezinden değil biraz ilerdeki Ahmet Kaya Kültür Merkezi’nden almasını söylemiş. İki akrabası kültür merkezine gitmiş ancak saatler ilerlemesine rağmen kimse gelmeyince oradan ayrılmışlar.” Bahçeli'den İmralı