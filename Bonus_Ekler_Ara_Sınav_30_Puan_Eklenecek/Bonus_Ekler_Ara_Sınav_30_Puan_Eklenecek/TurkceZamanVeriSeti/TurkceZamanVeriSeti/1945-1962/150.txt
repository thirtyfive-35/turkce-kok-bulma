geldiğini ilave etmiştir. Yün ihracatı Bu yıl 10 milyon kiloyu bulacak Son günlerde yün piyasası çok istekli geçmekte ihracattan başka yerli fabrikalar da piyasadan mal almaktadırlar. Şimdiye kadar 6 buçuk milyon kiloya yakın mal ihraç edilmiştir. Verilen malȗmata göre bu miktar 10 milyon kiloya kadar çıkabilecektir. Bradford ve Sidney gibi dünya piyasalarında yün fiatleri geçen yılınkilerden bir misli yüksek olduğu için Türkiyede de durum aynıdır. Fiat yükselişini inceliyen ilgililer bunda muhtelif ȃmiller görmektedirler. Bunlardan biri Kore harbi diğeri Çin pazarının kapanışı, üçüncüsü Pakistanın yün ihracını tahdit etmesi, dördüncüsü de İspanyanın yün ihracat rüsumunu bir misli arttırmış olmasıdır. Bu sebepler tesiriyle yün fiatleri adamakıllı yükselmiştir. Dişleri çürüten mikroplar Bakteriyoloji mütehassısları diş oyuklarının dibinde bulunan saç gibi ince mikropların diş minesini eriten ve dişi çürüten asidin kaynağı olabileceğini iddia ediyorlar. Bu mikroplar, diş oyuklarını mikroskopla tetkik eden Roçester üniversitesi tıp ve dişçi mektebi profesörlerinden binbaşı George W. Burnett ve Dr. Henry W. Scherp tarafından keşfedilmiştir. Binbaşı Burnett'in söylediğine göre, bu mikroplar o kadar ufaktır ki en kuvvetli mikroskoplarla bile zor bulunur. Tecrübeler bu mikropların diş minesine ve diş kemiğine fena tesir ettiğini gösteriyor. Fakat bu tecrübeler, mikropların dişi çürüttüğünü veya şimdiye kadar meçhul olan başka bir hastalık sebebiyle başlıyan bir yürümeyi takip ettiğini gösterecek kadar ilerlememiştir. Dostluk paktı Filipin ile dostluk paktımız Vaşingtonda teati edilecek Demir perdenin batı ve doğu uçlarında bulunan Birleşik Amerikanın en güvenilir dostları Türkiye ve Filipin, Vaşingtonda ebedi barış ve dostluk sözleşmesinde bulunacaklardır. Filhakika iki memleket arasında hazırlanan dostluk anlaşması Filipin elçiliğinde Türkiye ve Filipin büyük elçilerl arasında