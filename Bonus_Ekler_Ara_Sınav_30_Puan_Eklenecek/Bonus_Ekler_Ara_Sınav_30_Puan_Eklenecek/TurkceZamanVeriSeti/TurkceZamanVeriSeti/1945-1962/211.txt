hasımlarını köy kahvesinde sıkıştıran iki kardeş yeniden kavgaya başlamışlardır. Sadeddin tabancasını çekerek Naziki ağır surette yaralamış ve kaçmıştır. Vakayı müteakip yaralı vaziyette Memleket hastanesine getirilmekte olan Nazik Özer yolda ölmüştür. Kaçan kaatil de jandarmalar tarafından aranmaktadır.Ankarada günün dedikoduları İçişleri ve İşletmeler Bakanlıkları aylardanberi boş oldukları halde oralara kimse tȃyin edilmeden Muhlis Etenin değiştirilmesi mühim bir sebebe atfediliyor. Muhlis Ete Cumhurbaşkanı ile birlikte İstanbula gitmişti. Başbakan, her nutkunda ticaret ve ekonomi işlerinin, çok iyi gittiğinden bahsediyordu. Şu halde istifa hȃdisesi, her hangi bir mesele dolayısiyle birdenbire ortaya çıkmıştır deniliyor, fakat sebebi hakkında hiç kimse bir şey bilmiyor ve bu sebep her nedense gizli tutuluyor. Refik incenin istifa sebeplerini gazetelere bildirmesi dolayısiyle parti grupunda uğradığı hücumlar diğer Bakanların kulağında küpe olmuşa benziyor. Bu istifanın Başbakanla Bakan arasında herhangi bir işteki ihtilȃftan doğduğu ve istifanın Başbakan tarafından tahrik edildiği söyleniyor. Yeni Ticaret Bakanı Enver Gürelinin tȃyini iyi karşılanmıştır. Fakat Güreli, balık avı meselesinde Yunanlılarla yapılan anlaşmaya muhalif olduğunu, daha önce Meclise verdiği bir sual takriri ile açıklamıştı. Buna rağmen Bakan oluşu az çok hayret uyandırmıştır. Başka bir rivayete göre de muhtelit komisyondaki Türk heyeti başkanı Cemal Hüsnü, balık avı anlaşmasına sonuna kadar muarız kaldığını, fakat aldığı kati bir emirle bu anlaşmayı imzaladığını yakın dostlarına söylemiştir. Yunan Dışişleri Bakanı M. Venizelosun son beyanatı da bu rivayeti teyit etmektedir. Filhakika M. Venizelos demiştir ki: Komisyondaki Türk heyeti, hükȗmetinden aldığı talimatı aynen yerine getirmiştir. Diğer taraftan gerek komisyonda Yunan delegesi Bakkalbaşının, gerek M. Venizelosun bahsettikleri serbest hudut bölgelerinin ne olduğu merakla beklenmektedir.Yalu tekrar bombalandı