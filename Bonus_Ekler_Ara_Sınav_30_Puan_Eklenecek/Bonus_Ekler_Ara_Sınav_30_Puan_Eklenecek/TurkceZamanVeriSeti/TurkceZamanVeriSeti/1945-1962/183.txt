Umumȋ olarak bunu bir gözden geçirmek faydalı olur. Geçen futbol mevsiminin belli başlı en büyük hâdisesini şöyle hülâsa edebiliriz: Geriye bırakılan transfer işlerindeki garabeti şöyle mütalâa etmek yerinde olur. Bugüne kadar devam edegelen transfer aylarından en fazla zararlı çıkan ve bu sebeple bu işin en koyu aleyhtarı olanlar küçük kulüpler idi. Her transfer ayında küçük kulüpler sağa, sola başvururlar, Umum Müdürlüğe, Federasyonlara, Bölge başkanlıklarına dert yanarlar ve transferin bu küçük kulüpler için ne kadar zararlı ve yıkıcı olduğunu anlatmak isterlerdi. Hiç bir makam bu zavallı kulüplerin derdini dinlemez ve bu ciddi mevzua temas bile etmezdi. Her mevsimin sonunda büyük kulüpler, küçük kulüplerin en iyi elemanlarını bir ay içinde paylaşıverirlerdi. Bu transfer işi senelerden beri böyle devam etti. Fakat bu sene iş hiç beklenmeyen bir durum arzetti. Transfer isleri, ters işlemeğe başladı. Milli takımın Avrupa turnesi arifesinde Federasyondan bugüne kadar tam mânada lehinde bulundukları transferin kaldırılmasını ısrarla istediler. Büyük kulüplerin bir çok oyuncuları milli takımda yer almışlardı Bu oyuncuların milli takımda oynamamak istemeleri mevzuu bahis olabilirdi. Böyle bir hâdise çok tatsız neticeler doğurabilirdi. Futbolu idare edenler bir küçük tebliğ ile transferi tehir ettiler. Büsbütün kaldırmadılar. Bu işde kimin kârlı veya zararlı çıkacağını bize zaman gösterecektir.Sergi Kupası İstanbul sergisi münasebetiyle bu sene bir futbol turnuvası yapılmak istendiğini ve maçların geceleri oynanmak ihtimali bulunduğunu evvelce bildirmiştik. İnönü stadına projektör tertibatının yapılması büyük paralara ihtiyaç gösterdiğinden maçların gece yapılmasından vazgeçilmiş ve bayrama tesadüf eden 6, 7, 8 temmuz cuma, cumartesi, ve pazar günleri oynanması takarrür etmiştir. Yapılacak maçlar için Atina ve Telâviv muhtelitlerinden