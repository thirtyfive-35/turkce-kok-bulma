mumu söndürüp kaçmış. Fakat bütün aile, belki de mahalle halkı sokağa fırlamış, hırsızı kovalamaya başlamışlar. Oğlan kaçarken gözüne bir kuyu ilişmiş, yerden büyük bir taş alıp kuyuya fırlatmış. Mahalleli karanlıkta hırsızın kuyuya düştüğüne zahip olmuş, kuyuyu sarmış, oğlan da bundan istifade ederek kurtulmuş, evine gitmiş, derhal babasına kendine neden bu oyunu oynadığını sormuş. Babası Şimdi onu geç nasıl kurtuldun, onu anlat demiş. Ve oğlanın macerasını dinledikten sonra, Artık sen benim zanaatımı öğrendin demiş.Dinî merasimlerinde bulunmadım, münakaşalarının yalnız bir kaçına iştirak ettim, fakat İngiliz muharrir arkadaşların ısrarile halka yapılan konuşmalardan birini üstüme aldım. Bunlardan birinde, en son söz söyliyecek Suzuki idi. Salonun ön kısmını bilhassa genç üniversite kalabalığı doldurmuştu. Bugün en çok hatırımda kalan bu genç yüzlerdeki dikkat ve sahnede söylenilen sözlerin hangileri bunlarda en çok alâka uyandırdığıdır. Suzuki konuşmağa başladığı vakit hepimizde samimî bir tecessüs vardı, çünkü Uzak Şark’ı, romantik romanlar haricinde pek az biliriz. Fakat itiraf ederim ki sözlerini anlayan her halde pek azdı, ve bu azlık her halde gençlerin arasında değildi. İsterseniz kalın kafalığıma verin, ben de pek birşey anlamadım. Fakat Amerikanlara Japon ruhunu eserlerile tefsir eden bu adam, en mühim eserini bana gönderdiği zaman, ilk fırsatta dikkatle okumağa karar verdim.Muhtelif zamanlarda okudum da fakat Japonlar teslim olunca bu defa daha çok dikkatle okudum, çünkü bazılarınca kötü, bazılarında iyi telâkki edilen Japonların millet halinde karnını deşmesi, kollektif bir intihara gitmesi ihtimali ortaya sürülüyordu. Teslimiyetleri dünyaya nefes aldırdı, çünkü kâinatın ruhu olan hayata karşı bu nevi lâkaydi insaniyetin istikbali için kötü bir şeydir. Her hangi bir milletin