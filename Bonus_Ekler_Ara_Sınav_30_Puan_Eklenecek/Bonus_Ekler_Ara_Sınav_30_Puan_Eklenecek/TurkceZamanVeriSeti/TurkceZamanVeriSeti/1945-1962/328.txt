yanlış, kötü bulduğu hareketlere karşı kendini insan veya vatandaş olarak vazifeli ve sorumlu hisseder. İçindeki şiddetli tepkiye aksiyon sahaları arar. Yardıma koşmak mümkünse koşar mücadelede rol almak mümkünse alır; imkȃn bulamazsa bu imkȃnı yaratmağa çalışır; ona da muvaffak olmazsa, pasif mukavemet yoluyla kötülüğün karşısında iyiliğin görünmez kalesi halinde kalır. Egzistansialist felsefelerin angaje insan dedikleri bu tipler, kendilerini yalnız memleketlerindeki ve yakınlarındaki değil, dünyanın öbür ucundaki hȃdiseler içinde de vazifeli ve sorumlu görürler. İçlerindeki tepkiyi bütün tanıdıklarına da sirayet ettirerek, karınca kaderince bir halk efkȃrı dalgası yaratırlar. Hiçbir beşeri vaka karşısında seyirci kalmazlar. Egzistansialist felsefelere göre insan budur. Ötekiler yȃni nemelȃzımcılar ağaç kütüğünden farksızdırlar. Başka ağaçları deviren balta kendi gövdelerine gelinceye kadar hareketsizdirler; geldiği zaman da bir tek harekete muktedirdirler: Devrilmek. Bir Aşk Mȃcerȃsı gazetelerde gördüğüm mufassal malȗmata göre bir Rum milyonerinin kızı ile şoförü söz birliği ederek beraber kaçmışlar. Anadolu'nun bazı vilayetlerini gezip tozduktan sonra Bursa'ya gitmişler, mevsimi olduğu için Kirazlı Yayla’da bir gece kalmışlar, oradan Çekirge'de bir pansiyona yerleşmişler. Frenklerin güzel macera dedikleri bu ȃşıkȃne firar hȃdisesini milyoner baba iyi karşılamamış, polise müracaat etmiş. Polis de bir tahkikat yapmış, iki sevgilinin Çekirge'de olduklarını anlamış. Eh... Meşhur meseldir: Bir sıçrarsın çekirge, iki sıçrarsın çekirge, üçüncüde ele geçersin derler. Aşık maşȗk da Ankara'ya sıçramışlar, oradan Adanaya zıplamışlar ve nihayet Çekirge'de yakalanmışlar. Milyoner baba, kızının Çekirge'de olduğunu polisten öğrenince Zengin arabasını dağdan aşırır kavlince hemen bir tayyare kiralayarak yola çıkmış, Polis Müdüriyetine götürülen iki gence mülȃki olmuş. Fakat gazetelerin dediklerine göre sevgililer babaya yüz vermemişler. Kız, zabıta memurlarına kendisinin babasına teslim edilmemesini