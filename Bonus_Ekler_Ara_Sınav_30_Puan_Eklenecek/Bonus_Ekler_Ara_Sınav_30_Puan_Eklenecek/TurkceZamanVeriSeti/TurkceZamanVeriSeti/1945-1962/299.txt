Cemiyeti bu hafta içerisinde bir toplantı yaparak boya ithali için hükȗmet nezdinde teşebbüse geçeceklerdir. Biz dilimizi istediğimiz kadar sadeleştirmeye çalışalım, eski kelimeleri atıp öz Türkçe aslından kelimeler bulmaya, gayret edelim; yaşadığımız devirde dünyanın türlü modaları dilimize de tesir etmekten geri kalmıyor. Biz Arapça, Farsça aslından kelimeleri alalım derken okumuş okumamış her Türkün bildiği ve yaşadığından, hem de şiddetle yaşadığından asla şüphe etmediğimiz Türkçe bir kelimenin yerini bu sefer bakıyorsunuz Amerikanca bir kelime alıvermiş. Her gün geçerdim ama farkına varmamışım, dün Cağaloğlundan tâ aşağı doğru inerken bir tütüncü dükkȃnının camında kocaman harflerle Pop Corn ibaresinin yazılı olduğunu gördüm. Hattâ yalnız Türkçe mecmualar satan bir tütüncü dükkȃnının vitrinindeki bu acayip ibare önce tuhafıma gitti, mȃnasını çıkaramadım; sonra birdenbire Nevyork sokaklarında dolaşırken camlarda sık sık gördüğüm aynı ibare, Pop Corn ibaresi gözümün önünde canlandı. Bizim tütüncü bu ibare ile dükkȃnında Patlamış mısır satılmakta olduğunu gelen geçen yolcularına haber vermek istiyordu Yeni icad bir yemiş değil, patlamış mısır! Mekteplerle dolu olan ve kaldırımları daha çok delikanlılar ve gene kızlar tarafından işgal edilen, Cağaloğlu gibi İstanbulun katkısız yerli bir mahallesindeki tütüncü dükkȃnına patlamış mısır yerine Pop Corn yazılması için yolcuların bu ibareyi Patlamış mısır den daha çok bilmeleri icabeder. O patlamış mısır ki bizde, daha yerli olan Mısır buğday diye anılmaktadır. Boza gibi, kâğıthelvası gibi, ketenhelvası gibi tamamen Türktür. Sokak satıcıları kendilerine mahsus nağmelerle onu: Usta yapar, çırak satar, Gevrecik mısır - buğday diye satarlar ve bu nağme bizde tamamen Türk olan mahallelerimizde geçmiş zaman hayatını olanca sıcaklığıyla canlandırır. Heyhat! O da gitmiş yerine Amerikancası