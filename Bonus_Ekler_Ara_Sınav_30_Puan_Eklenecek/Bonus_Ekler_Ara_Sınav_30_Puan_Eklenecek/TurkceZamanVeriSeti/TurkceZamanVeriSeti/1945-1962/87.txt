muavini bu toplantıya iştirak etmişlerdir. Daha sonra bu görüşmede esrar namına bir şeyin mevcudiyetini inkâr etmiş¬tir. Resmen bildirildiğine göre bu görüşmeden takip edilen gaye veto hakkını tahdit etmek suretiyle Birleşmiş Milletler teşkilâtını takviye etmek meselesini müzakere etmekti. Fakat mevcut kanaate göre bugünkü durum Batı Birliği müzakerelerine belli başlı mevzu teşkil etmeden bu kabil toplantı yapılmasının mümkün olduğu zannedilmemektedir. Başkan Truman’ın bir kaç haftaya kadar Amerikanın verdiği teminatın her iki partinin kongrece kabul edilmiş olan karar suretleri vasıtasile teyid edileceğini bildirmesini sağlayacak olan bir formül hazırlandığı yolunda israrlı şayialar mevcut bulunmaktadır. Böyle bir usulle bugünkü hükümet tarafından girişilmiş olan taahhütlerin önümüzdeki sene iktidarı ele aldığı takdirde Cumhuriyet Partisi tarafından da riayet görüp görmiyeceği meselesinin bilinmesi hususunda mevcut olan güçlükler bertaraf edilecektir. Batı Avrupa birliği hakkında görüşmek üzere bir toplantı yapılması yolunda hazırlıklarda bulunduğu keyfiyetini yalanlamıştır. Bebekte bir balıkçı arkadaşını öldürdü 	İki erkek arasındaki dargınlığın aile dedikodusuna dönmesi cinayete sebeptir Dün gece yarısına doğru Bebekte bir cinayet işlenmiştir. Küçük Bebekte Dereboyu sokağında 67 numaralı evde oturan ve balıkçılık yapan Ahmet Gozi ile aynı sokakta 91 numaralı evde oturan Musa, bundan bir müddet evvel yekdiğerile yaptıkları kavga sonunda darılmışlardı. İki erkek arasındaki bu dargınlık, ailelerine de sirayet etmiş ve iki taraf arasında son zamanlarda bazı dedikodular dönmeğe başlamıştır. Ahmet, bu dedikoduların musa tarafından çıkarıldığına kani bulunmaktadır. Ahmet dün gece bir müddet denizde balık avile uğraştıktan sonra karaya çıkmış ve evine giderken Musaya raslamıştır. Deniz üzerinde biraz da içki içmiş bulunan Ahmet, Musayı çevirerek, yaptığı dedikoduların nereye varacağını sormuş, fakat Musa bu sorguya ağır 