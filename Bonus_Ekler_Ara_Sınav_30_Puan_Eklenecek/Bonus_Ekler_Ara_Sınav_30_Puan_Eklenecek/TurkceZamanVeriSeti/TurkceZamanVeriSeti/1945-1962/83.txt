olan bir kanaate göre, Kominform merkezinin Belgrattan Varşovaya nakli ihtimali vardır. Varşovanın Rusyaya yakınlığı bakımından da bunun daha doğru olacağı işaret edilmektedir. Yugoslavya bir tebliğ neşredecek Komünformun tebliği Yugoslavyada şiddetli bir darbe tesirini yapmıştır. Yugoslav hükȗmetinin bugün mühim bir tebliğ neşretmesi bekleniyor.
Erenköy faciası muhakemesi devam ediyor Doktor Sait Aytun'un oğlu Alȃaddin Aytun'un Erenköyündeki köşkte tabanca ile ölümünden doğan dȃva dolayısile zan altına alınan karısı Betül'ün birinci ağır ceza mahkemesindeki duruşmasına bugün devam olunmaktadır. Gömülüşünden bir sene dört ay sonra bu ayın on beşinci günü Ortaköydeki Yahyaefendi mezarlığından çıkarılarak Morga götürülmüş olan Alȃaddinin cesedinin baş tarafı üzerinde yapılan tetkikata ait tanzim olunan ve bazı şayanı dikkat mütalȃalar taşıyan tıbbi adlȋ raporu okunmaktadır. Ağırceza mahkemesi bugünkü dȃva listesine yalnız bu dȃvayı koymuş olup bugün dinlenmek üzere yirmi şahit çağrılmıştır. Yine bu dȃva etrafında biri emniyet teşkilȃtına diğeri de ağırceza mahkemesine iki yeni ihbar vukua gelmiştir. Bunların mahiyeti de duruşma safahatında anlaşılacaktır. Geçen celsede yalan şahitlik suçuyla tevkif edilmiş olan polis Mehmet Dağlı da, eski ifadesine rücu ettiği cihetle tahliye olunmuştur.
Müstahzarat ve ecza darlığı Döviz temin edilememesi yüzünden ileri geliyor Son zamanlarda piyasada tıbbȋ ecza ve müstahzarat bakımından sıkıntı hissedilmektedir. Evvelce bu mallar birçok memleketlerden temin edilmekte, bu arada İngiltere, İtalya, İsviçre ve Amerikadan ithalȃt yapılmaktaydı. Fakat bir müddettenberi dolar ve İsviçre frangı verilmemesi yüzünden Amerika ve İsviçreden yapılan ithalȃt azalmıştır. Piyasada vitaminli müstahzarat ile Amerikadan gelen kristalize penisiline çok ihtiyaç vardır. İngiltereden getirilen penisilin soğuk hava depolarında ve frijiderlerde muhafaza edilmekte ve uzun müddet beklemeye müsait olmadığından çabuk bozulmaktadır. Bu 