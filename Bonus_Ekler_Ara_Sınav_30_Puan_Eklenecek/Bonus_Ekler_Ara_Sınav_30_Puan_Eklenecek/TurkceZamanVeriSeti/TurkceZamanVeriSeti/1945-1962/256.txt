oduna narh konması kararlaştırılmıştır. Odunun piyasada çekisi 17 liradan ve eve teslim edilmek suretiyle çekisi 18 liradan satılması kararlaştırılmıştır.
Vargas vasiyetname olarak bıraktığı mektupta şöyle demektedir: Millete aleyhtar kuvvet ve menfaat bir defa daha birleşerek bana karşı harekete geçmiştir. Ben itham edilmiyorum, tahkir ediliyorum, iftiraya maruz kalıyorum, yaptıklarım yanlış gösteriliyor, kendimi müdafaa hakkım verilmiyor. Beni susturmak ve her zaman yapmış olduğum gibi milleti müdafaaya teşebbüs etmeme engel olmak istiyorlar. Mukadder ȃkıbete doğru gidiyorum. Milletlerarası mali ve iktisadi grupların hȃkimiyetlerini tesis ettikleri zamandanberi ben bir hareketinin başına geçmiş ve muzaffer olmuştum. Bunu mütaakıp bir kurtuluş işine giriştim ve bir sosyal hürriyet rejimi tesis ettim. Milletin elleri üstünde taşınmak suretiyle iktidara getirildim Milletlerarası grupların gizliden gizliye giriştikleri mücadeleye şimdi de, çalışanlara teminatlar bahşeden bir rejim aleyhine ayaklanan milli grupların mücadelesi katılmıştır. Gayri meşru kȃrlar hakkındaki bir kanun tasarısı Kongrede durduruldu Ben adaleti ve asgari ücret haddinin yeni bir tetkike tȃbi tutulmasını tavsiye ederken, bana karşı bir kin alevlendi Zenginliklerimizi Petrobas Milli petrol şirketi vasıtasıyla geliştirerek milli hürriyeti sağlamak istedim ve bu teşekkül tam faaliyete geçerken kaynaşma arttı. Electrobas da Elektrik enerjisini geliştirmekle vazifeli devlet teşekkülü o kadar büyük engellerle karşılaştı ki bunu kurmak imkȃnsız bir hale geldi. Ben enflȃsyoncu bir konjonktürün emeğin kıymetini yok ettiği bir sırada iktidarı aldım. Yabancı kampanyaların kȃrları yılda yüzde beş yüze varıyordu. İthal edilen malların kıymetinin beyanında yapılan suiistimallerin yekȗnu yılda 108 milyon doları buluyordu. Bunu kahve buhranı takip etti. Biz o zaman başlıca mahsulümüzün kıymetini idame ettirdik ve fiatını müdafaaya çalıştık Buna yapılan mukabele şiddetli oldu