(Hazine Kȃhyası) ağaları ile hazineden Osmanlı tahtını çıkarır Bȃbüs - Saȃde denilen iç kapının Asümȃnesinin altına koyar, altın işlemeli örtülerle süslerdi Bu iş bitince muayede merasimine iştirak edecek ricȃlin Kubbealtında emir beklediklerini pȃdişaha arzetmek üzere Teşrifatçı Efendi Sünnet odasına gider, Silȃhtarağa vasitasiyle arzeyler. Hükümdar, arz odasına gelir. Has odalılar, Arz odası ile (Akağalar) kapısının arasına Padişah gelir gelmez Enderun Mehter takımı nöbet havaları çalmağa başlar ve muayedenin sonuna kadar çalmakta devam eyler. Tahtın hazır olduğunu Kırlarağası Hasodabaşı'ya Hasodabaşı da Silahtarağa vasıtasiyle pȃdişaha arzeder. Hükümdar, Arz odasından çıkıp tahtın önünde durur. Nakibüleşraf ellerini açarak dua eder, Enderȗn çavuşları alkış makamında bir ağızdan Allah sana mȗin olsun diye bağırırlar. Hükümdar tahta oturur. Tahtın sağ tarafında biraz geride Kızlarağası sol tarafında Silȃhtarağa durur ve bendegȃnın öpecekleri saçağı tutar. Pȃdişah tahta oturmadan İstanbul'da bulunan tabi hükümdarlar,prensler, Kırım Hanzȃdeleri hilatlar giydirilerek ikram edilir ve tahtın sol tarafında durdurulur. Arkalarında zülüflü baltacılar bunların da yanında peykbaşı ile zȃbitler bulunurlar. Tahtın karşısında Sulakbaşı, zȃbitleri. sancak emiri, başkapıcı başı ve diğer kapıcıbaşı ağalar av ağaları, zaimler, müteferrikalar ve teşrifatçı efendi rütbelerine göre yer alırlar. Yeniçeri Sekbanbaşısı sancak emiri ağanın hizasında sağ tarafta durur. Yeniçeri ağası verir ise vezirlerle, değilse Sekbanbaşının önündedir. Sekbanbaşının arkasında sipahiler, silȃhtar ocakları ve bölük zȃbitleri vardır. Pȃdişahın karşısında sağ tarafa doğru çavuşbaşı ve kapıcılar kȃhyası ellerinde uzun, gümüş asȃlarla beklerler. İmparatorluğa tabi devletlerin prenslerini ikişer kapıcıbaşı koltuklarına girerek tahtın önüne getirirler ve hepsi diz çökerek ayak öperler. Ondan sonra sıra Sadrazȃma gelir. iki kapıcıbaşı gümüş asȃlarını vururlar. Sadrazȃm üst kürkünü yenini sağ eline alıp