ve teknik elemanların temini hususunda güçlük çekmektedir. Bu durum karşısında şirket iş ve işçi Bulma Kurumuna başvurmuştur. Diğer taraftan gene önümüzdeki günlerde Gediz barajı inşaatına da başlanacağından, bu inşaatta dört sene müddetle çalışacak 3000 işçinin teminini de mezkȗr kurum deruhte edecektir. Adanada şeker muhtekirleri adliyeye verildi Vilȃyet şeker ihtikȃrı yapan, ellerindeki şekeri ihtiyaç sahiplerine vermiyerek yüksek fiatle karaborsaya süren 18 bakkal ve toptancıyı adliyeye vermiştir. Bunlardan bazıları şekeri 250 - 300 kuruş arasında satmışlardır. Bizden pamuk alacak Alman ticaret heyeti Çukurova ve Ege bölgesinden pamuk mübayaa edecek olan bir Alman ticaret heyeti şehrimize gelmiş, Vekȃletle temaslara başlamıştır. Hariciye Vekȃletinden verilen malȗmata nazaran Alman ticaret heyeti pamuk fiatlerinin yeniden tesbitini istemektedir. Bunun sebebi, fiatlerimizin Avrupa piyasalarına nazaran yüksek bulunmasıdır Heyet bu günlerde Adana ve İzmire hareket edecektir. Piyasada sudkostik bulunamıyor Sabun imalȃtında kullanılan esas madde sudkostiktir. Halen piyasada sudkostiğin normal fiatlerle bulunması mümkün olmamaktadır. İspanyadan gelmesi beklenen 985 tonluk partinin de bugüne kadar gelmemiş olması sıkıntıyı arttırmaktadır. Bu durum ise sabun fiatlerinin artmasına sebep olmaktadır. Tekel işçilerine cumartesi de yemek verilecek Ankara Bütçe Encümeninin dünkü toplantısında Gümrük ve İnhisarlar Vekâletinin bütçesi görüşülürken İstanbuldaki Tekel fabrikalarında çalışan işçilere verilen öğle yemeklerinin cumartesi günleri de verilmeğe başlanacağını Vekil Emin Kalafat beyan etmiştir. Öksüzler Yuvasına bağış İlçemizde, 50 yavruyu yıllar boyunca sinesinde barındıran bir yetim yuvası vardır. Bunların yiyecek, giyecek masrafları köylü ve şehirli halkın nakdi ve ayni yardımlariyle temin olunmaktadır. Bu yıl yavrulara esaslı bir binanın yapılması için 70 bin lira kadar bir para tahsis edilmiştir. Öğrendiğimize göre ilçede eski Belediye başkanı Refet