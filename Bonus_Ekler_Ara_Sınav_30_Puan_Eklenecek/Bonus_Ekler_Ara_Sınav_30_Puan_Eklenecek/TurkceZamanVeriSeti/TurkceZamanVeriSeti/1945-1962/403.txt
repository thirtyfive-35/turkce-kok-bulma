Halbuki Hindistan dahilinde böyle bir müdahale yapılması için kuvvetli bir cereyan mevcuttur. Muhakkak ki Nehrunun bu mevzuda daha enerjik davranması ve düşündüklerini açıkça ifade etmesi Pekin İdarecilerine tesir edebilecek tek âmil olabilir. Kızıl Çin Birleşmiş Milletlere kabul edilmediği için Dünya Teşkilâtının bu konuda bir müdahalesi mevzuu bahis olamaz. Hindistan Asya’daki en büyük hür memlekettir. Tarafsızlık politikasıyla da Pekin'in bir dereceye kadar itimadını kazanmıştır. Nehru bu mevzuda sesini yükseltirse, Asyada iyi bir intiba yaratmak isteyen Çin’li liderler, herhalde kulaklarını kapıyamıyacaktır. Nehru bu tarihi anda müdahale etsin veya pasif kalsın, hakikat şudur ki, Tibet hâdiseleri Kızıl Çin'in Asya’daki prestijine mühim bir darbe indirmiştir. Orta Doğada birçok Arap memleketlerinin Kızılların hakiki maksatlarını kavramasından sonra, şimdi Asya'da da aynı hakikatin anlaşılması hür dünyayı sevindirecek bir gelişmedir. Başvekil Adnan Menderes yeni yıl münasebetiyle bir mesaj yayınlamıştır. Menderes 530 Amerikan radyo istasyonu tarafından dünyaya duyurulan mesajında şöyle demektedir. Devamlı bir dünya sulhu idealine samimiyetle bağlı bir memleket olarak Türkiye, yeni yılın dünyada sulh, emniyet, beynelmilel işbirliği ve ahengi kuvvetlendirecek inkişaflara sahne olmasını bütün kalbile temenni eder. Şüphesiz sulh, her yerde kadın erkek herkesin en büyük hararetle beslediği arzudur. Türkiye, devamlı bir sulhun tahakkuku için milli ve beynelmilel sahalarda devamlı ve müessir gayretler sarfedilmesi lâzım geldiğini tamamile müdriktir. Türkiye, kendi hesabına, bu hususta mümkün olan her gayreti göstermeğe amade olup bu istikamette hissesine düşen vazifeleri titizlikle ve azimle ifa etmek hususunda elinden gelen herşeyi yapmakladır. Türkiye milletlerarasında harbi bertaraf etmek ve cihanda sulhu tahakkuk ettirmek maksadiyle insanlığın gayretlerini ahenkleştirmek ana hedefile kurulmuş bir teşkilât olan Birleşmiş Milletler