kadar genişlik ve derinlikte tamamiyle çıkarmalı ve yerine kalburlanmış iyi cins funda toprağı koyarak dikmelidir. O zaman çok güzel gelişir. Büyük ser ve camekanlarda da bu usul tatbik edilebilir. Mevsim artık gelmiştir. Kamelyaları bahçeden ser, camekȃn veya salona nakletmelidir. Şimdi toprağına değiştirme lüzum yoktur. Bu işi şubatta yapmalıdır. Yalnız bir parça sünger almalı ve 24 saat önce bir litre suda bırakılan bir paket Birinci nevi sigaranın tütünlerinden meydana gelen tütünlü suya batırarak bununla bütün yaprakların alt ve üstlerini saplarını ve dalların hepsini güzelce silmelidir. Bu tedbir kapalı yerde fidanların üzerinde böcek yumurtalarının çatlamadan imması için lüzumludur. Doktorsuz cankurtaran ve Zeynep Kâmil hastanesinden bir hastaya verilen hazin cevap Dün Kadıköyden telefon eden bir okuyucumuz bize eşsiz bir kayıtsızlık örneği sayılabilecek şu vakayı anlattı: Kadıköy Nemlizade sokak 74 numarada oturan Bülent’in eşi evvelki gece saat 22 sıralarında bir kanama ile çocuk düşürüyor. Bunun üzerine derhal cankurtarana telefon ederek bir araba istiyorlar. Bir müddet sonra cankurtaran arabası geliyor. Fakat arabada doktor veya sağlık memuru bulunmadığı için şoför hasta kadını karnında kordonla arabaya alamıyacağını söylüyor. Bu durum karşısında Zeynep Kȃmil hastanesine telefon ederek ne yapılması gerektiğini soruyorlar. Hastaneden verilen cevap şudur: Şu halde bir makasla kordonu keserek hastayı otomobile koyun ve bize yollayın. Fakat evdekiler bu işi yapmağa cesaret edemiyorlar. Cankurtarandan vazgeçip bir taksi buluyorlar ve hastayı bu şekilde hastaneye kaldırıyorlar. Doktor kadını muayene ettikten sonra: İyi ki kordonu kesmeye teşebbüs etmemişsiniz, diyor. Aksi halde bir hemoraji olurdu, hastayı kurtaramazdık Şimdi soruyoruz: Acaba cankurtaran arabalarında niçin bir nöbetçi doktor veya sağlık memuru bulunmaz? Hastanede