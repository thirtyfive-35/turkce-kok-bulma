hareketi veyahut umumi ahkâma uymıyan teşebbüsleri dolayısiyle istifa etmek kahramanlığını göstermek mecburiyetindedir. Ve bu kahramanlığı göstermek için zemin ve fırsat bulmak cereyan eden vakalara göre pek güç bir iş olmasa gerektir. Diğer taraftan yukarıda söylediğimiz gibi değil sadece Kabinenin müşterek mesuliyetini, hattâ doğrudan doğruya bir Vekilin şahsi mesuliyetini mucip meselelerde kendisinin haberi olmadan alınan kararlar karşısında istifa etmek tabii bir kahramanlık sayılmaz, istifa etmemenin ne sayıldığını söylemeğe bile lüzum yok. Bir de istifayı mucip olan sebepler ortadan kaldırılmadan geriye alınan istifaların siyasette hiçbir kıymet ve ehemmiyeti yoktur; bu yolda istifaya teşebbüs etmemek bin kat daha hayırlıdır. Bir memurun fikir ve kanaatine muhalif bir iş yapmamak için istifa etmesi, tekaüt müddetinin yürümemesi; kendisine şimdi Vekâlet emri denilen maaşın verilmemesi dolayısiyle hakikaten bir fedakârlık ise de, Vekiller için böyle bir fedakârlık ne Mecliste milletvekili kaldıkları müddetçe, ne de sonradan bahis mevzuu değildir.Mikrop harbi Güvenlik konseyi Rus teklifini reddetti Birleşmiş Milletler Güvenlik Konseyi, mikrop ve zehirli gaz harbini yasak eden 1925 tarihli Cenevre protokolunun bütün hükȗmetler tarafından imza ve tatbik edilmesi hakkındaki Sovyet teklifini reddetmiştir. Konseydeki Sovyet delegesi, lehte oy vermiş diğer on üye müstenkif kalmışlardır. Sovyet teklifinin Cenevre protokolunu imzalamamış olan Amerikayı hedef tuttuğu aşikardır.İlçemize bağlı Kȃzımpaşa bucağı Ayrabat köyünde feci bir cinayet işlenmiş, köy kızlarının tertiplediği bir eğlenceyi gizliden gizliye seyretmekte olan köyün ileri gelenlerinden birinin oğlu Ruhi Eryılmaza hareketinin doğru olmadığını söyleyen köy ihtiyar heyeti üyelerinden Nazik Özere sinirlenerek kavgaya tutuşmuştur. Az sonra kavga yerinden ayrılan Ruhi, ağabeysi Sadeddini yanına alarak gelmiş ve Nazik Özeri aramağa koyulmuşlardır. Neticede