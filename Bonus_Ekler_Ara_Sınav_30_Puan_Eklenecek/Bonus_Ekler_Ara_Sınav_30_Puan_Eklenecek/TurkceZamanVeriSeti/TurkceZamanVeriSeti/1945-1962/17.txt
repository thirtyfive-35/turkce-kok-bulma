görüldü. Bunlar, millet efkârında, Millet Meclisi kürsüsünde serbes tenkidin lüzum ve faydası inanını kuvvetlendirdiği nispette, parti mensubu bazı Millet Vekillerinin partiye muhalif oldukları kanaatını uyandırmıştır.Bu şartlar altında halkın aklına gelen ilk soru, muhalefet partisinin veya partilerinin doğması istendiği bu devirde Halk Partisi grupunda beliren bu ayrı görüş ve düşünüşlerin, niçin yeni parti veya partiler halinde ve çok daha normal sayılacak şekilde meydana çıkmadıklarıdır Bu, memleket için ancak faydalı olur ve çok değerli bir hizmet sayılır Bu halin devamı, partiye muhalif, parti hükümetinin işlerini kendi inanlarına ve isteklerine aykırı bulan ve bunu parti toplantılarında değil, Mecliste açıkça söylemeyi lüzumlu gören faal politikacıların gene partide kalmak istemeleri gibi, partiyi zayıflatıcı tesirler doğurur Yeni ve hakiki bir partinin, bugünkü şartlar içinde, pek çabuk doğacağını sanmıyoruz, Partiye, herşeyden önce yeni program değil (her önüne gelen güzel ve cazip bir parti programı yazabilir) bir lider lâzım olduğu için bu kanaattayız, Memlekette, parti lideri olabilecek vasıflarda siyasi şahsiyetler yok değildir Fakat bunların bir teşebbüse girişmelerini beklememelidir. Başka parti kurulsun, kurulmasın her iki ihtimalde de, ilkin Halk Partisini ilerletmek ve iyileştirmek gerektiğine inanıyoruz. Sosyal ve ekonomik idealleri yorumlara ve şüphelere yer vermiyecek şekilde açık ve duru olan, mensupları arasında sadece ideale bağlılıktan doğma birlik bulunan, memleketin gençliğine kendini sevdirerek dayanan tam mütecanis bir Halk partisi, uzun zaman tek başına yaşasa da yahut yarın başka ve belki de çok mütecanis ve kuvvetli partilerle mücadeleye girişmek zorunda kalsa da ilk gaye olmalıdır Bu memleketin, yalnız Cumhuriyet ve Demokrasi müesseselerine güvenerek yaşamak ve yürümek zorunda kalacağı uzak istikbalde başlıca dayanak