liralık fiş ve bir fiş kutusu ele geçirilmiştir. Kumarbazlar, haklarında hazırlanan evrakla Beyoğlu savcılığına teslim edilmiştir. Streptomisin fiatleri Bakanlıkça tâyin edilen fiatlerden doğan farklar Şehrimiz Sağlık müdürlüğü, Streptomisinin fiat farklarından doğan bazı meselelerle meşgul olmaktadır. Gelen muhtelif parti Streptomisinlerin fiatlerini Bakanlık kararlaştırmaktadır. Bir kaç ay evvel gelen bir partinin tesbit edilinceye kadar uzun bir müddet geçeceğini düşünen Sağlık müdürü, bunların derhal gümrükten çıkarılarak eski fiati üzerinden satılmasını temin etmişti. Bilȃhare Bakanlıktan gelen fiatin eskisinden daha pahalı olduğu görüldüğünden müdür şahsan ithal eden firmaya 3000 lira borçlu vaziyette kalmıştır. Bundan sonra gelen diğer partide de, hasta sahiplerinin devamlı müracaatları ve ricaları üzerine yine Sağlık müdürü doktor Faik Yargıcının emriyle ilaçlar gümrükten alınarak eski fiatten satışa arzedilmiştir. Müteakiben Bakanlıktan bildirilen fiatin bu sefer gramda 30 kuruş daha ucuz olduğu görülmüşse de 700 kadar hasta sahibine ilaçlar daha pahalı satıldığı için müşterilerden 9000 lira fazla alındığı tesbit edilmiştir. Sağlık müdürü doktor Faik Yargıcı, kendilerinden fazla para alınan ve sayıları yedi yüzden fazla olan hasta sahiplerinin adreslerini buldurmuş ve bunları vaziyetten haberdar ederek paralarının mahfuz bulunduğunu, gelip almalarını veya posta ile istenilen adrese gönderileceğini bildirmiştir. Dündenberi müdürlükte bu mektuplar yazılmaktadır. Şimdiye kadar yazılması icabeden yedi yüz küsur mektuptan beş yüzden fazlası gönderilmiştir. İkinci partiden fazla alınan paralar bu suretle sahiplerine iade edilmektedir.İlk partinin satışından 3000 lira zarara uğrayan firma da, Bakanlıktan fiat gelinciye kadar satışların yapılmasına razı olduğu için böyle hareket edildiği beyan edilmektedir. Firma, kendi rizası olduğunu kabul etmediği takdirde doktor Faik Yargıcı üç bin liralık zararı memnuniyetle ödeyeceğini bildirmiştir. Hasta sahiplerinin uzun