Sunay, Kemal Kongaz, Hakkı Pulan, Sabahattin Aytemiz, Feridun Tuksavul ve Hamdi Mocan seçilmişlerdir. Tıbbi müstahzarat ithalȃtçıları kongresi toplandı. Tıbbi müstahzarat ithalȃtçıları cemiyeti dün saat 10 da şehrimiz Ticaret Odası toplantı salonunda Arif Neşet Uzman'ın riyasetinde yıllık kongresini akdetmiştir. Bu toplantıda idare heyeti raporu okunmuş ve tıbbi müstahzarat ithalȃtçıları için yapılan 10 milyon liralık tahsisin taksim şekli incelenmiştir. Neticede Ticaret Odası meslek heyeti ile Dernek arasında istişare yapılması ve tahsisten faydalanacak firmaların tesbiti kararlaştırılmıştır. İdare heyeti seçiminden sonra toplantı sona etmiştir. Orman Umum müdürlüğü ağaçlandırma plȃnını hazırladı Yeşil Türkiye idealini gerçekleştirmek ve yeniden ormanlık sahalar meydana getirmek üzere geniş mikyasta çalışmalara başlayan Orman umum müdürlüğü bu mevzuda bir Türkiye ağaçlandırma plȃnı hazırlamıştır. Bu plȃna göre memleketimizde mevcut orman fidanlıklarının kapasiteleri arttırılacak ve yeniden orman fidanlıkları tesis edilecektir Yurt ormanlarının yangınlardan harap olmuş sahalarının ağaçlandırılması faaliyetine yeniden hız verilecektir. 1954 senesinde yanan Balıkesir ve Dursunbey ormanlık sahalarının ağaçlama çalışmalarından alınan müspet neticeler istikbal için geniş ümitler vermektedir Müge denilen inci çiçeğinin rengi beyazdır. Çok güzel kokusu vardır. Çiçeğinin zarafeti ve cazibesi büyüktür. Bu soğanlı çiçeğin pembe renklisini elde etmeğe muvaffak olan Amerika bahçıvanları soğanın tanesini 1,5-2 dolar fiatle satışa çıkarmışlardır. İnci çiçeğinin fenni ismi Convallaria Majalis'dir. Bugünlerde soğanı dikilir ve mayısta çiçeklerini verir. İnci çiçeğini serlerde yosun içine dikerek kışın turfanda olarak çiçeklendirmek de mümkündür. Sevdiği toprak yaprak çürüğü ile yarı yarıya karıştırılmış kumlu funda toprağıdır. Her saksıya 4-5 ve büyük saksılara ise 10 soğan dikilir. Soğanları küçüktür. Gölgeli yerleri sevdiği için saksıları daima gölgeli yerlerde tutmalıdır. Soğanların daha çabuk sürebilmeleri için