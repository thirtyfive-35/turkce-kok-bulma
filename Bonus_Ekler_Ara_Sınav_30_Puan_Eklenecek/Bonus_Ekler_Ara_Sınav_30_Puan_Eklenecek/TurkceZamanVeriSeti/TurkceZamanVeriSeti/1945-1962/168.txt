Amerikan hariciyesinde çalışan kadınların miktarı 10 misli artmış bulunmaktadır. Halen 2.400 Amerikalı kadının deniz aşırı memleketlerde Amerikan delegasyonları ile çalıştıkları anlaşılmaktadır. Bilhassa temayüz etmiş bulunan 2 kadın hariciyenin mevcudiyetine de temas edilmektedir. Tokat seylâbı ilk yardım olarak merkezden 100,000 lira istendi İçişleri Bakanı Halil Özyörük bu sabah seylȃp sahasındaki incelemelerine devam etmiş ve şimdiye kadar, köyler hariç, merkezde tesbit edilen hasar hakkında Vali ve Belediye Başkanından izahat aldıktan sonra, Bayındırlık Bakanlığınca yaptırılmış ve son seylȃpta dolmuş bulunan barajı ve felakete uğrayan mahalleleri gezmiş, bilȃhare Belediyeye gelmiştir. Bakan, ilk ȃcil yardım olarak merkezden yüz bin lira gönderilmesini istemiştir. Ayrıca umumȋ cadde ve sokakları kaplamış olan moloz ve çamurların kaldırılması işinde Belediyeye yardım etmek için Sivas garnizonundan on kamyon ve elli er gönderilmiş ve temizliğe başlanmıştır, Tokattaki tetkiklerini bitirmiş olan İçişleri Bakanı İskilipte vukubulan seylȃb hakkında incelemeler yapmak üzere saat 10 da Çoruma hareket etmiştir. Tokat milletvekillerinden Muzaffer Önal ve Ahmet Gürkan seylȃba uğrayan on köyde tetkikler yapmak üzere bu köylere gitmişlerdir. Trabzonda dereler taştı Evvelki günkü sağnaktan sonra dün gece başlıyan şiddetli yağmur, derelerin taşımasına sebep olmuştur, Zağnos ve Tabakhane dereleri mecrasındaki bazı evleri ve gazhaneyi su basmıştır. Hasar ve can kaybı yoktur. Tavas elektrik santralı yapılmıyor İlimize bağlı Tavas ilçesinin sabık belediye başkanı Süleyman Tavaslıoğlu, başkanlığı sıralarında Tavas'ın elektrik ihtiyacını nazarı itibare alarak Tavas'ta bir elektrik santralının yapılmasına karar vermiş, hazırlıklara başlanmış, santral işi de iller Bankasına devredilmişti Teessürle haber aldığımıza göre, şimdiki Demokrat Partili belediye başkanı Abdullah Yılmaz Çoban, bu işi menetmiştir. Tavas bu yüzden bol ışığa kavuşamamaktadır.Trabzon