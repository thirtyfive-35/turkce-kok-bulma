kıymetli bir uzvu bulunan Burhan Felek, geçen belediye Meclisinde de ȃza idi. Bu defa da Halk Partisi tarafından Üsküdardan namzed olarak gösterilmiştir. Kendisine yeni Şehir Meclisinin müstacel olarak ele alınması icap eden ne gibi meseleleri bulunduğunu sordum. Dedi ki: İstanbul şehrinin idari hüviyetinde derhal yapılması icap eden ameliye belediyenin vilȃyetten ayrılıp muhtariyetini elde etmesi ve reisini kendi seçmesidir. Ben şahsan bu reisin halk tarafından seçilmesi taraftarıyım. Meclis toplanır toplanmaz ilk yapacağı işin belediye zabıtası teşkilȃtını hemen kurmaktır. Bugüne kadar şehir işlerinde halkın şikȃyetini mucip olan ve İstanbulu muhmel bir hayale sokan şey mevcut belediye nizamlarının tatbikini kontrol edebilecek bir belediye organının mevcut olmamasıdır. Bundan sonra âcil işlerden biri de Anadolu yakasının suyunu temin etmektir. Bu en çabuk iki senede ve en az altı milyon lira ile kabili tahakkuk bir iştir. Yeni bir bend inşası ve mevcut şebekenin ihtiyaca kâfi şekilde genişletilmesi için derhal işe başlamak lâzımdır. Bunda ne kadar gecikilirse ihtiyacı her gün artan Anadolu yakasının sıkıntısı o kadar devam eder. Üçüncü dâva belki de âcil görülmeyen, fakat şehrin sıhhati üzerinde doğrudan doğruya tesiri büyük olan süt meselesidir. Dünyanın hiç bir medeni şehrinde bizimki kadar perişan ve dört beş kişinin elinde intikâr mevzuu olmamıştır. Bunun için geçen Meclisin pastörize süt fabrikaları tesisi hakkındaki teşebbüsü tahakkuk etmesi lâzımdır Seyrüsefer işleri sonra şehrin daima muğlak bir meselesi halinde halkı rahatsız eden seyrüsefer meselesi evvelâ âcil ve kısa vadeli tedbirlerle, sonra da İstanbul ve belediye semtlerini birbine bağlayan ana yolun, yani Köprünün yanında, altında veya üstünde bir diğer yolun ihdası büyük caddelere muvazi 