tasarruf yapılabileceğini söyleyen Rüştü Aksel’in beyanatına Cumhuriyet’le temas eden Nadir Nadi tasarruf mevzuunda çok titiz hareket etmemiz gerektiğini ileri sürdükten sonra memleketin fakirliği hakkında şöyle demektedir: Halkımızın yüzde seksen beşi köylüdür; bu yüzde seksen beşin de gene yüzde seksen beşi küçük toprak sahibi veya ırgaddır. Bu gibi vatandaşların yıllık kazançları aile başına beş altı yüz lirayı geçmez. Vergisini verdikten, yiyeceğini, giyeceğini, yakacağını sağladıktan, öbür masraflarını karşıladıktan sonra onlara ne kalır biliyor musunuz? İzin verin de ben size söyliyeyim: Borç, sadece borç. Bütün sırlarımızın topragımızda saklı olduğunu bilmiyoruz. Bu topraktan servet fışkırtmaya bakacak yerde onun üstünde yaşıyan insanı sömürmek daha kolayımıza geliyor. Hala Etiler ve Sumerler devrindeki ürün çeşitlerile yetsiniyoruz. İlkel araçlarla tarlasını süren çifçi vatandaşa hiç bir şey öğrettiğimiz yok. Bu uğurda harcıyacağımız gayretlere, sanki yazık olacakmış gibi bir halimiz var. Kabine ne yapacak? Ahmet Emin Yalman Son siyasi hadiselerin iç manzarası adlı makale serisinin üçüncü sayısında yeni Kabinenin ümit verici bir manzara arzettiğini belirttikten sonra şöyle demektedir: Kabine programı esas itibarile, açık ve dürüst esaslara dayandığı gibi, iş vaitte bırakılmamış, seçim basın ve diğer tadile muhtaç olan kanunlar üzerinde çalışılmağa başlanmıştır. Yeni Kabinenin işleri tutumu bakımından en mühim gelişme; ilk hamlede bütçede tasarruf yoluna gidilmekle beraber, temelli ıslahat ihtiyacının hararetle kabul edilmesi ve kurulacak bir planlaşma dairesinin başına tecrübe ve salahiyet sahibi ecnebi mütehassısların celbine teşebbüs olunmasıdır. Tam yirmi beş küsur sene evvel Lozan sulhu dakikasında atılması lazım gelen bu adım, nihayet bugün atılabilmiş ve memleket hesabına yeni ufuklar ve imkanlar açmıştır. İnönü ile Bayar arasındaki konuşmalar Ali Naci