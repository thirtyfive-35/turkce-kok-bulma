de sulh çarelerini arıyanlar arasında ne mütecavizin ne tecavüze uğrayanın fikri ve reyi yoktur. Mütecaviz Kuzey Koredir. Rusya hiç işe karışmıyor ancak ilk uzlaşma teklifi Rus delegesinden geliyor. Komünist Çin Kore harbine resmen katılmış değildir. Sadece Çin gönüllüleri savaşıyor fakat bütün uzlaşma teklifleri kaç aydır hep, Pekin hükȗmetinin kulağına ulaştırılıyor. Tecavüze uğrayan Güney Kore cumhuriyetidir fakat sulh şartlarını Amerika ve İngiltere kararlaştırıyor. Kuzey Kore tecavüze başladı. Komünist Çin savaşa gönüllü birlikleri yığdı fakat mütareke şartlarını anlamak için bir haftadır bütün dünya Birleşmiş Milletlerdeki Rus delegesinin peşinde. Dünya Politikası cidden garip şekiller aldı. Kore harbi baştan başa bir facia oldu. Onun için bitmesi lȃzımdır. Kore harbinin tek verimli tarafı herhangi bir tecavüzün karşılıksız kalmıyacağını ve çok pahalıya mal olsa da sonunda hakkından gelineceğini komünist ȃleminin en acı tecrübe ile öğrenmiş olmasıdır. Komünistler Korede bir milyondan fazla telefat verdiler emellerine erişemediler
Rus delegesi dün gündeme yeni meseleler sokulmasını istedi Dört Dışişleri Bakan Yardımcılarının dün sabahki toplantısında Sovyet temsilcisi Gromyko, gündeme konulmak ve Dörtler konferansında görüşülmek üzere şu yeni teklifleri ileri sürmüştür: Atlantik Paktı, Amerika tarafından Britanyada, Norveçte, İzlanda ve diğer yerlerde kurulan üsler, İtalya, Macaristan, Romanya ve Bulgaristan sulh anlaşmaları, Almanya ve Avusturya hakkındaki Dörtler anlaşması, Nazi harb suçluları. Gromyko, bu tekliflerinin gündeme alınmasını talep ederken, Atlantik ve Batı devletlerine hücum etmiştir. Batılı devletler temsilcileri bu teklifler hakkında hiçbir tefsirde bulunmamışlardır. Dörtler, bugün toplantıdan evvel Amerika sefarethanesinde beraber yemek yiyeceklerdir.Menderes’in dün okuduğu program Başbakan Adnan Menderes, Büyük Millet Meclisinin dünkü toplantısında hükȗmet programını okumuştur. Cumhurbaşkanı Celâl Bayar, programı locasında dinlemiş sonra