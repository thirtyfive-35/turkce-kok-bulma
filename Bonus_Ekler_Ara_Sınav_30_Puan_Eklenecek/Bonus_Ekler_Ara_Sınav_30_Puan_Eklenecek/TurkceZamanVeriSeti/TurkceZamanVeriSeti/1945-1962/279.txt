satış maddeleri arasında neden yalnız fiati bizimkinden yüksek olan sigaraları görmüş? Hiç değilse kendi mahsul ve mȃmullerimizin fiatinde dünya piyasalarının biraz da ucuzluğuna ayak uydursak daha iyi olmaz mı? Tütün ve sigara devletin inhisarı altında olmasaydı, bu kadar garip bir bahane ile fiatlere zam yapılabilir miydi? Meselȃ rakı fiati arttırıldı da, şarap neden arttırılmadı? İmalȃt, istihlȃki karşılıyamıyorsa kabahat kimde? Tekelin faaliyet kifayetsizliğinin, beceriksizliğinin cezasını müstehlik vatandaş kitlelerine yüklemek içtimaȋ adaletle nasıl telif olunabilir? Zamdan sonra da vatandaşın hȃlȃ sigara tellendirmesi, acaba zamdan mütevellit bir memnuniyet alȃmeti midir; yoksa sigara, vatandaşın zaruri ihtiyaç maddelerinden biri olduğu için dişinden tırnağından arttırarak içmek zoruna kaldığından mıdır? Ya şu içki, hele çay zamlarına ne buyurulur? Japonyadan krom karşılığı inşaat demiri alınacak Bugünlerde Japonyaya krom sevkederek karşılığında inşaat demiri alınması için bir anlaşmaya varılacağı limit edilmektedir. Japonya ile yeni imzalanacak ticaret anlaşmasında bu hususta hükümler bulunacaktır. Yugoslav ihracatçılar, bize mal sevkini geciktiriyor Yugoslavyadan mal ithal eden bazı tüccarlardan müteşekkil bir heyet son günlerde iktisat ve Ticaret Vekȃleti ile Hariciye Vekȃletine başvurarak Yugoslavların sipariş verilen, akreditifi yapılan ve hattȃ transferleri tamamlanan malları teslimde müşkülȃt, çıkardıklarını, teslim işini muhtelif bahanelerle geciktirdiklerini şikâyet etmişlerdir. Bu hareket büyük bir inkişafa istidadı görülen Türk-Yugoslav ticaretini darbelemektedir. Hükümetin Yugoslav hükȗmeti nezdinde bir teşebbüste bulunması beklenmektedir. Dostunu yaralıyan Ayşe istek tevkif edildi Dört gece evvel Kalamışta gümrük komüsyonculuğu yapan Mehmet isminde birini, bıçakla yaralıyan Ayşe istek adındaki kadın, zabıtaca Kadıköy adliyesine verilmiş ve asliye ceza hȃkimi tarafından yapılan sorgusunda, komüsyoncu Mehmede karşı iğbirar beslediğini, ve bunun için evinden getirdiği bir bıçakla Mehmedi