hazır bulunan Vali ve Belediye başkanı, öğrencilere bir hitabede bulunmuş. Galatasaray lisesinin Türk kültürüne yaptığı asırlık hizmetleri, övmüş, faziletlerle beraber fezahatlerin de bulunduğu şehrin bu en işlek caddesindeki ilim ocağında yetişen gençlerin kötülüklere karşı nefislerinde sarsılmaz mücadele kudretliyle mücehhez bulunduklarına inancını belirterek başarılar dilemiştir. Vali mütaakıben Kumkapı orta okuluna giderek ders yılının ve Atatürk büstünün açılışı töreninde hazır bulunmuş. Atatürk büstünün semtlerinin ve okullarının büyük meşalesi olduğunu ifade ederek büstü açmıştır. 	
Denizcilik Bankası genel müdür yardımcısı vekili Şilepçilik konferansına iştirak etmek üzere Parise gitmiş olan Denizcilik bankası genel müdür yardımcısı Ulvi Yenal'a Avrupada bulunduğu müddet zarfında banka merkez müdürü Osman Dardağan’ın vekȃlet etmesi genel müdürlükçe tasvip edilmiş ve kendisi iki gün evvel vazifesine başlamış bulunmakladır. Ay başından itibaren tiyatro mevsiminin başlaması münasebetiyle evvelki gün Şehir Tiyatrosunda bir basın toplantısı yapıldığı ve yeni rejisörün Şehir Tiyatrosu hakkında umumi mahiyetteki görüşlerinin neden ibaret olduğu hülâseten yapılmıştı. Bununla beraber Şehir Tiyatrosunun vaziyeti ve bu seneki faaliyetinin nasıl başlıyacağı, muhakkak ki, halkın yakın bir alâka gösterdiği mevzulardan biridir. Bu bakımdan okuyucularımı tenvir etmeyi münasip gördüm ve Şehir Tiyatrosunun yeni müdürü Orhan Hançerlioğlu’ndan da lâzım gelen izahatı aldım. Evvelâ şunu kaydedeyim ki Şehir Tiyatrosunun dram kısmı yarın akşam beş perdelik Fırtına piyesinin temsiliyle temsillerine başlıyacaktır. Bu eserin musiki aranjmanı Cemal Reşid Rey tarafından yapılacaktır. Müessesenin Komedi tiyatro¬sunda da bir tercüme piyesi vardır ki bunun rejisörlüğünü kıymetli sanatkârımız Vasfı Rıza Zobu yapmıştır. Bundan başka bu seneden itibaren Şehir Tiyatrosunda yeni bir tiyatro daha tesis edilmiştir Bu yeni sahne Eminönü öğrenci lokalinde, yani eski Eminönü Halkevinde temsiller