bırakamıyorum. Sigarayı nasıl bırakayım? Fakat Mürteza imzalı mektubun sahibi muhterem okuyucumuz yetmiş yıllık bir itiyadı bir anda kesip atabilmiştir. Buyuruyor ki: Bendeniz tütüne yedi yaşımda alışmıştım; şimdi yaşım seksen. Benim çocukluğumda tütün okka ile satılır, o uzun boylu çubuklarla içilirdi. O tarihlerde Makedonya bizde olduğundan tütünleri yanında Bafranınki ikinci üçüncü kalırdı. Peder merhumun evinde, selâmlık bölüğündeki çubuklukta, şimdi müzelerde gördüğümüz mükellef çubukların birçok çeşitleri vardı. Uşakların misafirlere çubuk takdimi, onların bir tavrı mahsus ile çubuk içişleri bir âlemdi... Malûm ya, çocuklar büyükleri taklide yeltenir; ben de ara sıra bir köşeye kıvrılıp kaçak olarak çubuk tüttürmeyi pek severdim; böyle, böyle, tütüne alıştım. Fakat, son zamanlarda, ne vakit bir cıgara yoksam, vücudumun her tarafını, sanki sıcak banyoya girmiş gibi, ârızî bir hararet kapladığını hissettiğimden, doğrusu, korkmağa başladım. İki haftadır tütünü terkettim. Şimdi çok şükür o buhran kalmadı. 28 Aralık tarihli makaleniz bana bir kat daha cesaret verdi. Vâkıa benimki kırk değil, yetmiş senelik bir alışkınlık olduğu için, bundan vazgeçmekte daha fazla güçlük çekiyorsam da şuur ve iradeyi heves ve itiyada mağlûp etmemek gayreti maneviyetimi destekliyor. Bu itibarla ben de Yeşil Yıldızımızın ışığı alındayım demektir. Propagandaya başlıyorum: Yeşil Yıldız, talihinizin, ikbalinizin, sağlığınızın yıldızıdır. Başınız ağrıyorsa, öksürüyorsanız, müzmin bronşitiniz varsa, unutkansanız, çabuk sinirleniyorsanız, kalbiniz süratli vuruyorsa, hazım zorluğu ve peklik çekiyorsanız, göğsünüzde anjin dö puvatrin şüphesi veren sancılar varsa, bacak damarlarınız daralmışsa, vücudunuzun neresinde olduğunu bulamadığınız umumî bir fenalık duygusu içinde iseniz, iştahınız yoksa genel dengeniz bozuksa Yeşil Yıldıza üye olunuz. Kısa zamanda sağlığa, uzun ömre, canlılığa, uyanık zekâya ve işlerinizde başarıya kavuşacaksınız. Dikkat