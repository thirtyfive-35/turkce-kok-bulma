dahil Uzak Doğuda yaptığı bir tetkik gezisinden henüz dönmüş bulunan Mr. Dewy, eski Muharipler Cemiyeti ȃzasına hitaben verdiği bu demeçte: Bu mücadelede yalnız değiliz demiş ve hassaten Türkler, İngilizler, Fransızlar, Yunanlılar, Kanadalı ve Yeni Zelandalıların ismini her zikredişinde bu müttefik kuvvetler dakikalarca alkışlanmıştır. Kore harbine iştirak eden müttefik devletlerin kuvvetleri meyanında bilhassa Türklere karşı duyduğu hayranlığını belirten Dewey demiştir ki: Onları dünyada hiç kimse ricat ettiremez, ancak emir alırlarsa geri çekiliyorlar.Ramandaki hâdisenin mahiyeti anlaşıldı Ramanda bir hırsızlık ve bir çöküntü hâdisesi vuku bulduğu hakkındaki haberler üzerine uçakla mahallinde tahkikat yapan Emniyet Genel Müdürü netice hakkında şu malûmatı vermiştir: Mahallinde ve müştereken yapılan incelemeler sonunda geçen kış donmaya maruz kalan dinamit ambarında imhaları mütehassısı tarafından teklif edilen dinamitlerden küçük bir kısmiyle kapsül ve fitillerin çalınmış olduğunu ve hâdisenin basit bir hırsızlık vakasından ibaret bulunduğunu ve herhangi bir sabotaj vakasiyle kat’iyen alâkası olmadığını tesbit ettim. Diğer taraftan petrol kuyularında daima tesadüf edilen hallerden biri olarak, 16 numaralı sondaj kuyusuna bir demir parçasının düştüğü tesbit edilmiş kuyunun bu demir parçasından temizlenmesi ameliyesine başlanmıştır. Bunun da hiç bir suretle sabotajla ilgisi yoktur. Beyoğlunda müessif bir hâdise Dün sabah Beyoğlunda halkı heyecana veren bir hâdise cereyan etmiştir. Taksimdeki töreni mütaakıp İstiklâl caddesini takiben Abdullahefendi lokantasının önünden geçmekte olan askerlerimizin üzerine Rumeli hanının beşinci katından kuru fasulye atılmıştır. Bu vaziyet karşısında fena halde sinirlenen bazı kimseler, hana girerek beşinci kata doğru çıkmaya başlamışlar, fakat bu sırada yetişen polisler müessif bir hâdiseye meydan vermemişlerdir. Emniyet memurları beşinci katta oturanları Taksim karakoluna davet etmişlerdir. Fransız oldukları anlaşılan 