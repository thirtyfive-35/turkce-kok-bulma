Ne efsunkâr imişsin, ah ey didar-ı hürriyet Esir-i aşkın olduk, gerçi kurtulduk esaretten! Fakat bu sefer, iş değişiyor; «vatan» mefhumu ile «hürriyet» mefhumu karşılaşıyor. Aman, bay İlhami Bekir! Siz de isterseniz, şahsi bir mevzuunuz olan aşkınızı feda edin. Lâkin vatanı! Sakın ha... Misali hayattan alalım Kızıl Sultan diye vasıflandırmağı âdet ettikleri Sultan Hamid zamanında vatan var, hürriyet yoktu. Bir de aksi misal: «Serseri Yahudi» diye edebiyata ismi giren Musa ümmetinin şurada burada alabildiğine hürriyeti olmuştur, vatanı olamamıştır. Şair İlhami Bekir, ikinci şıkkı tercih edecek galiba. Fakat değil Filistin hasretile yanıp tutuşan İsrail oğulları, hattâ inkılâplarında muvaffak olan Rus proletaryası bile dört elle vatanlarına sarıldılar İttihat ve Terakki ise Kızıl Sultan'ı 10 temmuzla 11 temmuz arasında bir telgrafla yıktı. Hürriyet bir havadır. Çabuk esebiliyor ona derhal yelken açabiliyoruz. Onun didarına Namık Kemal'in gönlünden şairane ahlar çekebiliyoruz. Fakat (hele vezin ve kafiye zarureti de olmayınca) sakın ha, öyle kolay kolay: Sen, ey vatandan üstün! Dememeli... Bunu, hürriyete hitaben bile söylememeli... Bu vatanın bize ait olması için ne Malazgirt meydan muharebeleri ne Fatih'ler, ne Selimler, Süleymanlar, Kemal'ler, İsmet'ler lâzım gelmiştir. Ne Ahmed'cikler, ne Mehmed'cikler... Yeni havalar, yeni hürriyetler, yeni saadetler, yeni ve sosyalistyari teşkilât... Bütün bunları Türk vatanına, Türk milletine, Türkiyede şimdiye kadar gün göremeyenlere iyilik getirecek diye arzu ve temenni ediyoruz. Asıl gayeyi şaşırmayalım! Asıl gaye bu memleket ve bu memleketin halkıdır. Hürriyet, bu memleketin halkını mesut etmek içindir Tabii insanlık ailesinin saadeti ortasında Fakat biz, âlemi değil, kendimizi mesut edebiliriz. Hürriyetsiz vatanın daima üstesinden gelinir, 1908 de olduğu gibi Türk milleti