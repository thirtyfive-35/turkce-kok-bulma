günü murakıpları toplayacağım. Bu işle meşgul olacağım. Ekmeğin düzelmesi için ne yapmak lâzımsa yapacağım ve şimdiye kadar kontrol yoktu, diye ilân edeceğim demiştir.
Dört değirmen savcılığa verildi Diğer taraftan Ticaret Bakanlığı ve Ofis müfettişleriyle Belediye murakıp ve mümessillerinden müteşekkil bir heyetin değirmenlerde yaptıkları kontroller neticesinde bazı değirmenlerin Ofisin verdiği hububat paçalından buğday çaldıkları ve unun evsafını değiştirdikleri sabit olmuş ve dört değirmen Ticaret Bakanlığı müfettişleri tarafından savcılığa verilmiştir. Bunlar Mumhane, Ayakapı, Balat ve Beşiktaş değirmenleridir.
Yarın Veliefendi çayırında yapılacak koşuların program ve tahminleri At yetiştiricileri ve sahipleri cemiyeti tarafından organize edilen İstanbul at yarışlarına emekdar Veliefendi koşu yerinde yarın saat 15.30 da başlanacaktır. Ankara ve İzmir yarışları dolayısile tam dokuz ay yarışlara hasret çeken şehrimiz meraklıları bu suretle uzaktan atı görmeden müşterek bahislere iştirak etmenin azabından kurtulmuş olacaklardır. Sporların en asil ve heyecanlısı olduğu muhakkak bulunan at yarışlarını takip etmek cidden büyük bir zevktir. Fazla ileri kaçmamak şartiyle ufak mikyasta oynayarak onun yarattığı heyecanla koşunun neticesini beklemenin tevlit ettiği neşeyi hangi spor şubesinde bulabilirsiniz İşte bunu tam 12 hafta Veliefendi çayırında tadacaksınız. Malȗm; koşu yerimiz İstanbulun nüfusiyle mütenasip olmayacak derecede küçüktür Bir medeni şehre yakışacak derecede modern değildir amma şirin ve mütevazıdır. Bir hayır sahibi çıkıp bu ihtiyacı duyarak bizlere asri bir hipodrom hediye edinceye kadar masum zevklerimizi bu surette tatmin etmekten başka çaremiz yoktur. Ancak at yetiştiricileri ve sahipleri cemiyetinin projeleri arasında bulunan Asri hipodrom meselesinin de tasavvurdan fiiliyata inkılap etmesini temenni etmekten geri kalmadığımızı da bu arada kaydetmeden geçemiyeceğim Bu seneki yarışlarda bir çok yenilikler yapılmıştır. Bir aydan