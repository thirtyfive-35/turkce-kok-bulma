gibi harbin bütün memleket ve devlet faaliyetlerini bir arada toplamayı icabettiren bugünkü Topyekun, vasfına da uygun bir keyfiyettir. Bunu iyice anlayabilmek için bizim genelkurmayın bugünkü durumile bu durumun alınması sırasında hakim olan düşüncenin gözden geçirilmesi kifayet eder. Bilindiği üzere bizde ordunun en yüksek sevk ve idare makamı genelkurmay başkanlığı olup doğrudan doğruya Başbakanlığa bağlıdır ve bir çok hususlarda Bakanlıklar üstünde bir sȃlahiyete maliktir. Genelkurmaya bu statü verilirken bütün savunma hususlarının tanzimi, Bakanlıklar arası savunma işlerinin koordine edilmesi keyfiyeti genelkurmay - milli savunma işbirliğiyle tanzim olunacağı düşünülmüştü. Ve filhakika uzun seneler sanayiin kurulması, demiryollarının yapılması, iktisadi ve mali seferberliğin hazırlığı da dahil olmak üzere milli savunmayı alakadar eden işler genelkurmayın tensip ve tanzimiyle yapıldı durdu. Şurası var ki genelkurmay siyasi yetkisi olmıyan teknik bir makamdır. Halbuki Milli Savunma Bakanlığı gibi diğer Bakanlıklar da hem bir taraftan siyasi mesuliyetler yüklenmekte, hem de doğrudan doğruya memleketin müdafaa yükünü üzerlerine almak zorundadırlar. Bugünün topyekun harbi bunu icabettirir. Meselȃ bütçe meselesini nazarı itibara alalım: Ordu bütçesinin tanzim ve tertibinde genelkurmay birinci derecede söze sahiptir. Keza bütçenin mümkün olduğu kadar yüksek olmasına çalışmak da birinci derecede vazifesidir. Fakat diğer taraftan devlet bütçesinin heyeti umumiyesi hakkında söz sahibi değildir. Halbuki orduya ayrılacak para genelkurmayın mutlak ihtiyaçlarına göre değil, mali bünyenin müsaadesine ve diğer Bakanlıklar bütçesinin zaruret ve ihtiyaçlarına göre tertip olunur. Burada devletin mali siyasetiyle doğrudan doğruya alȃkadar ve mesul olmıyan kabine dışı teknik makam ile, bütçenin heyeti umumiyesi üzerinde mesuliyet yüklenen siyasi makamlar arasında görüş ve düşünüş farklılığı olacağı şüphesizdir. Keza sanayiin yeri, yolların istikameti gibi