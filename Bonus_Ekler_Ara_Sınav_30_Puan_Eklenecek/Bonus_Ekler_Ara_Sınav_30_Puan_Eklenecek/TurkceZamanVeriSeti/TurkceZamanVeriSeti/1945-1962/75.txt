istihlâkini, istihsalin de arttırılması suretiyle muvazeneli bir şekilde ayarlamak amacıyla bir taraftan mevcut fabrikaların genişletilmesi diğer taraftan yeni fabrikaların kurulması yolunda gerekli teşebbüslere geçilmiş ve bu teşebbüslerin neticelenmesine kadar inşaat faaliyetini aksatmamak için yabancı memleketlerden çimento getirilmesine izin verildiği gibi , ayrıca Sümerbank ve Etibank Genel Müdürlükleri de ithalatın sağlanması konusunda vazifelendirilmiştir. Bakanlığımızca bu suretle çimento arz ve talebini düzenleyecek esaslı tedbirler alınmış olmakla beraber , bu tedbirlerden yeni fabrikalar tesisine veya mevcutlarının tevsiine müteallik olanlarının başarılması ve piyasada tesirlerinin görülmesi zamana mütevakkıf olduğundan, bu seneki gibi , önümüzdeki 1948 yılında dahi çimento satışlarının yine kayıtlayıcı bazı usuller altında yapılması zarurî bulunmuştur.  Bazı valiler , İlleri çevresinde 3- 5 torbadan ibaret olarak ufak tamir işlerinde kullanılmak üzere halka perakende satılacak çimentolar İçin bayi olarak tâyin eyledikleri kimselere verdikleri belgelerde de, ihtiyatlı hareket etmek gibi bir  endişe ile ihtiyacı çok geniş tutmuşlardır. Her hangi bir resmî İnşaatı taahhüt eylemiş bulunan müteahhitlerden bazıları, bu işlerine lüzumlu çimentoların tercihan verilmesine mütedair Bakanlığımıza hitap eden yazıları İlgili mercilerden kolaylıkla alabileceklerine güvenerek, fabrikalardaki teslim müddetlerini hesaba katmayı ihmal eylemişler ve peşinen paralarını yatırıp siparişe bağlanmak suretiyle sıraya girmeyi lüzumsuz saymışlardır. Resmî inşaat için ilgili Bakanlıklar veya valiliklerce yapılan terci h taleplerini n kabulünde, bunların imkân nisbetinde fevkalâde hallere inhisar ettirilmesi hususuna azamî itina göstermiş olmasına rağmen, bu suretle tercihan teslimi Bakanlığımızca fabrikalara tebliğ olunmuş bulunan çimentoların miktarı büyükçe bir yekûna baliğ olmuş ve bu hal , içinde Devlet inşaatının da bulunduğu normal siparişlere ait sevkiyatın büyük gecikmelerle yapılmasını 