çekici bir tesiri olacağı muhakkaktır. Bu ittifak bu demokrasilere eski dostluklarını bulmakta yardım edecek ve bu da umumi sulhun nef’ine olacaktır. Fakat ben Batı devletlerinin fiili bir blok kurmalarına muarızım. Çünkü ben Avrupanın bölünmesini ve parçalara ayrılmasını değil, bilakis onda birliğin ve güvenin kurulmasını istiyorum. Şu halde Kızıl Yıldız yalnız yol tutuyor. Blum yazısına şöyle devam ediyor: Kızıl Yıldız'ın korkularını teskin etmek fikrinde bulunuyorum. Fakat bunu yapabildiğime tamamen emin değilim. O makalede hissettiğim şey, bizim sosyalist partimize karşı olmaktan ziyade İngiliz işçi partisine karşı esaslı bir güvensizliktir. Fakat neden daima bu güvensizlik oluyor? Niçin şüphe ediliyor? Sovyet Rusya korkunç günleri geride bırakmış ve işin içinden zaferle çıkmıştır. O, dünyanın en büyük devletlerinden biridir. Herkes onu arıyor ve ondan çekiniyor. Eski günlerin zan ve şüphelerine yer kalmamıştır. Sovyet Rusyaya büyüklüğünün şuur ve itimadını temenni ediyorum 
İstanbulda hararetle devam ediyor nümerotaj işi sona erdi Genel nüfus sayımı hazırlıklarını gözden geçirmek üzere şehrimize gelen istatistik umum müdürü B. Celal Aybar’a şimdiye kadar yapılan işler hakkında izahat verilmiş ve bu yoldaki çalışmalar anlaşılmıştır. Sayım hazırlıkları devam ediyor. İstanbulun numarataj işi sona ermiştir. Yalnız numaraların çakıldığı bazı dükkanlarda kepenkler kapanınca numaraların örtüldüğü görüldüğünden bu numaraların dükkanlar kapalı halde iken de görünür bir şekilde çakılması hususu ve numarataj işinin tekrar gözden geçirilmesi valilik tarafından kaymakamlıklara tamim olunmuştur. Bir müddet evvel istatistik umum müdürlüğünden sayım bürosu emrinde çalışmak üzere gönderilen 6 kontrolör, İstanbulun yangın yerlerile meşgul olmakta ve buralarda oturanların da sayılması için lüzumlu işler yapılmaktadır. Umumi hizmet müesseselerinde çalışanların sayım günü vazife başında kalmaları gazete müvezzilerinin