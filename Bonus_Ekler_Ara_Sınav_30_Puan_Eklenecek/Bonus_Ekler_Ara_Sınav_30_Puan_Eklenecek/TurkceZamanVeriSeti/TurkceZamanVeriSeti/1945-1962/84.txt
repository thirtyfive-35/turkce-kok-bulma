itibarla kristalize penisilin piyasada çok aranmaktadır. Yerli müstahzarat Avrupa ve Amerika ilȃçlarının yerini tutmaya çalışmaktaysa da bilhassa burada yapılmıyan ilȃçların darlığı hissedilmektedir. Sıhhat Bakanlığının penisilin ve streptomisin gibi ilȃçların yurda lüzumu kadar getirilmesi için gereken dövizi ayrıttığı bildirilmekteyse de bu piyasadaki serbest eczacıyı ilgilendirmemekte, hem de Bakanlıkça ithal edilecek mallar zarurȋ maddelere münhasır kalmaktadır.Beyaz ekmek Belediye un mübayaası işini üzerine almak istemiyor Halen satılmakta olan ekmekten başka daha has ikinci tip bir ekmeğin çıkarılması için Ticaret Bakanlığı Belediyeye izin vermişti. Bu ekmeğin unu serbest piyasadan temin edileceği Bakanlık emrinde bildirilmişti. Belediyenin yaptırdığı tetkikler sonunda beyaz ekmeğin çok pahalıya malolacağı fazla olarak da İstanbul ve civar piyasalarına muntazaman beyaz un temin etmenin güçlüğü tesbitedilmiştir. Bu sebeple Belediye böyle bir teşebbüse girmeğe cesaret edemiyor. Beyaz ekmek çıkarıldığı takdirde şehir nüfusunun yarısının bu ekmeği alacağı tahmin edildiği için günde 1500 çuval has un sarfedileceği hesaplanmaktadır. Bu kadar buğdayı muntazaman mübayaa etmeğe ve diğer işler hususunda Belediyenin kȃfi teşkilȃtı olmadığı söyleniyor. Bu sebeple Bakanlığa bir yazı gönderilerek daha müsait şartlar gösterildiği takdirde bu ekmeğin çıkarılabileceği bildirilecektir Şeker fişleri 1 temmuzdan itibaren halka tevzie başlanacak Belediye, yeni şeker fişlerini hazırlamıştır. Temmuzun birinden itibaren bunlar halka dağıtılacaktır. Yine nüfus başına bir ay için birer buçuk kilo şeker verilecektir. Esnaf ve imalatçıların ihtiyaçları için belediye Ekonomi Bakanlığından 200 ton şeker istemiştir. Temmuz için şehrimize şimdiden 2000 ton şeker tahsis edilmiştir. Diğer taraftan bu ay dağıtılan şekerlerin fişleri kaymakamlıklarca toplanmaktadır. Bunların toptan hesabı belediyede yapılacaktır. Ayrıca bakkallarda kalan şekerler de teslim ettikleri fişlerle karşılaştırılarak kontrol edilecektir.Türkiye