yerlerden daha ileri gitmesine engel olmak yetmez. Rusya kendi hudutları içine çekilmelidir. Bunun ilk şartı da kuvvetli, çok kuvvetli olmaktır. O derece kuvvetli olmalıyız ki ceza korkusu, kâbus halinde, daima Kremlinin rüyalarına girmelidir bu derece kuvvetli olduktan sonra Rusya ile açık konuşulmasına, hattâ: Esir memleketlere, hürriyetlerine kavuşmaları için yardım edileceğinin Rusyaya söylenmesine taraftardır. Hiçbir Amerikalı devlet adamı bu kadar açık konuşmamıştır. Amerika, Rusyanın boy ölçüşemiyeceği derecede kuvvetlenip ona: İşgal ettiğin esaret altına aldığın memleketleri bırak, kendi hudutlarının içine çekil, bir daha kimseye musallat olma dediği zaman Rusya bu emre uyarak boyun eğecek, istilâcı emellerinden vazgeçerek, sessiz ve zararsız kendi evinde oturacak mı? Böyle bir hareket Rusyanın kendi kendisini ve rejimini inkâr etmesi olur. Komünistlik, yaşamak için yayılmaya muhtaç, propaganda ve kılıç kuvvetiyle iman fütuhatına çıkmak zorunda dinler gibidir. Kendi kabuğuna çekilmesi iflâsı demektir. Rusya böyle bir duruma, bugünkü rejimi ve bugünkü idarecileriyle razı olmazsa böyle bir çatışma harbe gider. General Eisenhower bunları bilmiyor değildir. Harbi göze almadıkça ve bunda zaferi yüzde yüz hesaplamadıkça sulh olmaz, demek istiyor. Acaba Batı Avrupa da böyle mi düşünüyor? Bu bir İkincisi, Rusya da bunları bildiği ve tahmin ettiği için ona göre hazırlanıyor. Sözün kısası, ufuklar pek parlak görünmüyor İstanbulun 1000 inci fetih yılı hazırlıklarına başlıyalım Dilimizde Yılan hikâyesi diye bir tâbir vardır. Bir lâfı yılan gibi uzatmaya, hiçbir neticeye varmamak şartiyle uzatmaya derler. Galiba bu bakımdan en uzun ve neticesi itibariyle en beyhude yılan hikâyesi İstanbulun fetih yılı hikâyesi oldu. Beş yüzüncü fetih yılını kutlama hikâyesi bundan tam on sene evvel başladı. Uzak görüşlüler