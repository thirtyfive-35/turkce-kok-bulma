zaman beklememelerini temin için bu yolda hareket eden Sağlık müdürünün bu asil hareketi herkes tarafından takdirle karşılanmaktadır.Malatya uçak fabrikasındaki yangın sebepleri 20 Ocak 1949 tarihinde Malatya uçak tamir fabrikasının bir deposunda vukubulan yangın hakkında yetkili merciden alınan malumata göre, yangının soba bacasının saçağı tutuşturmasından ileri geldiği, sebebiyet verenler hakkında ilgili adli amirlikçe gerekli kovuşturma yapılmakta olduğu ve zararın elli-altmış bin lira arasında tahmin edildiği anlaşılmıştır. 
İSTANBUL HAYATI Tazelenen dertler Fuzuli'den bir mısra: Dert çok, hemdert yok, düşman kavi, tali zebun. Hamdolsun, İstanbulumuzun düşmanı yok, bilakis dostları çok amma zavallının dertleri, dostlarından daha çok, talihi de pek zebun. İş başına geçen hükümetler, açığımı bir türlü kapatamadıkları bütçelerinden İstanbula ufak bir yardım dahi ayıramıyorlar. Belediye oldum olasıya fakir ve fakrın verdiği aciz içinde bunalıp kalmış. Beyoğlu tarafında yapılan birkaç eserle İstanbul tarafında Eminönü meydanı ve Atatürk bulvarı hariç, yıllardan beri şehirde imar namiyle gösterilebilen faaliyet, ufak tefek tamirlerden ibaret. Bir sürü para harcanarak açılan Eminönü meydanının bugünkü hali de gözümüzün önünde. Eski bayram yerlerini andıran tenteli tramvay duraklarında beş dakika beklemek, maazallah, zatürrieyi göze almak demektir. Fakat mecbursunuz, bekliyeceksiniz. Her halde meydanın güzel manzarasını bozacağı endişesiyle kapalı durak yapılmıyor amma o tenteli çardakların çirkinliği en basit zevkleri bile incitmeğe elveriyor. Tamirsizlik yüzünden meydanın asfaltı da tamamile bozuldu; kar, yağmur suları gölleniyor, geçilemiyecek hale geliyor. Deniz kıyısındaki rıhtım kaldırımı gene çöktü, çarpıldı, eciş bücüş oldu. Dertler saymakla tükenir gibi değil, hatırladıkça insanın içi sızlıyor. Şehrin müzmin dertlerinden ikisi son zamanlarda gene gazetelerde tazelenmeğe başladı. Haliç, Rumelihisarı. Halicin günden güne dolması yüzünden seyrüsefer