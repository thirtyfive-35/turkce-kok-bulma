gelmiştir: Artık Mısır - buğday değil, Pop Corn. Türkçe tatlı bir ifadenin kayboluşuna mı yanarsınız? Yoksa şimdiye kadar Mısır - buğdayla uyanan hȃtıraların uyanmaz uykulara yatışına mı? Yenidoğan, Yeşiltepe, Telsiz. Burada oturanlar 80 000 kişi. Eğitimciler okul çağındaki çocuk sayısını, kaba taslak, mevcut nüfusun onda biri olarak kabul ediyorlar. Bu hesapla İstanbulumuzun gece kondularında 9.000 okuma çağında çocuk var demektir. Beş sınıflı bir ilk okulda, sınıf başına elli çocuk hesabiyle, 250 öğrenci bulunduğuna göre, bizim yeni semtimiz gece kondulara 36 ilk okul lȃzım. İşte Kazlıçeşme durağında inip de bu yerden bitme mahalleye saptığımız zaman, sözüm ona sokakları dolduran cin gibi çocuklara bakıp bakıp bu 36 ilk okulun ne zaman, nasıl yapılabileceğini düşünüyorduk. Çünkü burada şimdi çalışmakta olan yalnız bir tek okul vardır. Bu okul da dünyada eşine rastlanmıyacak çalışma şartları içindedir. Dörtlü öğretim yapıyor. Dörtlü öğretim şu demek; gece kondularda oturduğunuzu düşünün, okuma çağında bir de çocuğunuz var. Bu çocuk, öyle alıştığımız gibi, okula her gün gitmiyecek. Ya? İki günde bir demek ihtiyacı karşılamak için dörtlü öğretim yolunu bulmuşlar bir, üç okulu bir binaya sığdırmışlar iki, sınıfların mevcudunu altmışa kadar çıkarmışlar üç. Cumartesi günleri öğleden sonra da çalışıyorlar, 4. Bu üç okuldan birinin başöğretmeni şu tamamlayıcı bilgiyi verdi: 9.000 çocuk okul bekler durumdayken bizim ancak 1400 çocuğu okutabilmemiz, ilk bakışta, üzücüdür. Ancak şunu söyliyeyim ki, geride kalan çocukların hepsi açıkta değil. Bunların bir kısmı Zeytinburnundaki okula gidiyor. Ayrıca inşası bitmiş olan yeni okul yakında çalışmaya başlıyacak. Biz bu yıl 6 yaşından 14 yaşına kadar olan çocukların müracaatını mümkün olduğu kadar