sıkı sıkı tu-tarak annesi ile birlikte yola çıkıyor ve Bakımevine geliyor. Bayan İffet Hafit’e derhal hak verdim: Evet, o yoksul yavrunun şu karyolada, şu kabacık şilte üstünde, gündüzleri birkaç saat uyuması, sıcacık bir bardak süt veya çaya bisküvisini batıra batıra kahvaltı etmesi, oyuncaklarıyla oynaması en sarih hakkıdır. 100 karyolayı az gördüğüm için, bayan İffet Hafit'e sordum: Arttırılması mümkün olacak mı? Verdiği izahata göre, 100 karyola, üstlerine birer karyola daha konacak şekilde yapılmıştır. İleride 100 karyola daha koyup, 200 çocuğa bakmak mümkün olacakmış. O çocuklar ki, yarının büyükleri bunların arasından yetişecektir. Fakat onların yetişmeleri hususundaki sarih haklarını, Çocuk Esirgeme Kurumundan başka düşünen ve organize eden bir müessese yoktur. Dar bütçesi içinde büyük işler başarmağa çalışan Çocuk Esirgeme Kurumuna ne kadar yardım etsek azdır. Bu arada bilhassa işaret etmek isterim ki fuzuli yere savururcasına para sarfettikleri halde bu müesseseye yardım etmeği düşünemiyen zenginlerimiz karşısında hayır severler de vardır. 45 bin liralık arsasını Çocuk Bakımevinin yapılması için Kuruma teberru eden Şaban Özbalçık’ın adını iftiharla kaydederken, binanın inşası için sarfı gereken 122 bin lirayı bir çırpıda aralarında toplayan hayır severlerimize de bu sütunda yer vermekten kendimi alamıyorum. 12 şubatta Bakımevinin açılma töreninde onlara yardımları nispetinde altın, gümüş ve tunç madalyalar verilecektir.  Bakımevinden çıkarken şöyle düşünüyordum: O harap evinde ve soğuk odasındaki şiltesiz sedirinde gecelerini geçiren o yavrular, yıkanıp temizlendikten, karnını güzelce doyurup rahat karyolasında uyumağa alıştıktan sonra oyuncaklarını da bırakıp Bakımevinden ayrılmak istiyecekler mi? İsviçre'de kış sporları Dünyanın siyasi vaziyeti çok karıştı, bu yüzden her tarafta büyük bir endişe vardır. Herkes yarının ne getireceğini