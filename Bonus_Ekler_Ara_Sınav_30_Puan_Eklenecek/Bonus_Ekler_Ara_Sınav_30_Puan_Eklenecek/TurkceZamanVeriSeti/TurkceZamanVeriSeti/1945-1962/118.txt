güçleşiyormuş, Silahtarağa Elektrik fabrikasına kömür götüren nakil vasıtaları zorlukla işliyormuş. Vaziyetin vahameti karşısında Elektrik ve Denizyolları İdareleriyle Bayındırlık Bakanlığı tarafından yapılan tetkikler neticelenmiş, Halicin temizlenmesine karar verilmiş. Şimdiye kadar bu iş üzerinde tetkikler ve kararlar için harcanan kağıtlar, paralar bir araya getirilse, yeni bir Haliç açılır, demiyelim amma her halde Haliç birkaç defa temizlenirdi. Gelelim Rumelihisarına: Birkaç gün evvelki gazetelerde okuduk; Hisarın tamire muhtaç olduğu, bilhassa Fatih kalesi kısa bir zamanda tamir edilmezse yıkılma tehlikesine maruz bulunduğu anlaşılmış. Bu kaçıncı anlaşılış, a efendim? Anlaşılmak da ne demektir? Rumelihisarı senelerden beri duvar çatlaklarından fışkıran ağaç kümelerini sallıyarak imdat işareti veriyor; Ben yıkılıyorum diye avaz avaz haykırıyor. Bunu anlamak için mühendislik, mimarlık bilgisine, teknik incelemelere lüzum yok, her gün vapurla önünden geçenler bu acıklı manzarayı görüyorlar. Bu sefer bir daha anlaşılmış da ne olmuş? Eserin tamiri Belediyeye teklif edilmiş. Belediye de bütçesinde tahsisat olmadığını bildirmiş. Şimdi bütün ümitler, yeni hükümetin kurduğu komisyonda imiş. İstanbulun beş yüzüncü fetih yıldönümünü kutlamak üzere kurulan bu komisyona baş vurularak diğer işler arasında Hisarın tamiri de oradan rica edilecekmiş. Tutulan yollar çapraşık görünüyor. Korkarım, bir gün Rumelihisarının enkazı önünde hazin hazin içimizi çekip ellerimizi oğuşturacağız Genelkurmayda yapılması düşünülen değişiklikler Hȃlen genelkurmay başkanlığının üzerinde bulunan muhtelif vazife ve sȃlahiyetlerin Silahlı Kuvvetler Komutanlığı adiyla bir komutanlık veya kara, deniz, hava silahlı kuvvetleri komutanlığı adiyle üç komutanlık halinde Milli Savunma Bakanlığına bağlanması hakkında bir kanun tasarısının yakında Büyük Millet Meclisine sunulacağını, Milli Savunma Bakanı gazetecilere bildirmiş bulunuyor. Bu değişiklik yeni ordunun teşkilatıyla mütenasip ve Amerikan teşkilatına paralel bir kuruluş olduğu