geçirilmemesi isteniyor Demir tekerlekli vasıtaların asfalt yollardan geçirilmemesi istenmektedir. Trafik müdürlüğü tarafından yapılan bu teklif arabacılar arasında büyük bir hoşnutsuzluk yaratmıştır Arabacılar bu kararın tatbik mevkiine konulmaması için ilgililer nezdinde yeniden teşebbüste bulunarak, arabaları motörlü vasıtalarla tebdil edeceklerini, kendilerine zaman bırakılmasını istemişlerdir. Belediye arabacıların tekliflerini incelemektedir. Münir Nurettin'in radyo konseri Sanatkȃr Münir Nureddin, yarınki pazar günü akşamı saat 21 ile 21.45 arasında koro refakatinde İstanbul radyosunda bir konser verecektir. Kadıköy Koşuyolunda işçi evlerinin temeli atılacak Kadıköyde Koşu yolunda Belediye ucuz evler mahallesinde bugün öğleden sonra saat 17 de inşası kararlaştırılan işçi evlerinin temeli atılacaktır. Törende Çalışma Vekili Hayrettin Erkmen ile Vali hazır bulunacaklardır.
Kaplan renkli Tacışahi favori çiçekler arasında yer almıştır. Bizde bunun yalnız beyaz krem renginde olanı yetişmektedir. Halbuki benekli olan bu nevi hem daha uzun saplı, hem de çiçekleri daha büyük ve gösterişlidir. Tacışahilerin soğanlı olduğunu bilenler azdır. Bunun yabanisi bile memleketimizde ılık havalı yerlerde dere kenarlarında ve nemli çayırlarda yetişir. Bunları toplıyan kıpti kadınları Beyoğlunda mahalle aralarında satarlar Tacışahileri yetiştirmek çok kolaydır. Bunların soğanları siyaha yakın koyu renktedir. Her soğan orta boyda bir ceviz kadar büyük olabilir. Fındık kadar olanları da vardır. Bu soğanları rutubet muhafaza eden ve içinde killi toprak bulunan bir harca dikmek lȃzım gelir. Saksıda da yetişir, bahçede de. Yeter ki soğanları sağlam olsun. Ekseriya yarı çürümüş bir halde toplanılan soğanları piyasaya getirip satarlar. Böylelerinden olmamalı ve aldanmamak için soğanları birer birer muayeneden geçirilmelidir. Çürümeğe başlamış olan soğanlar parmaklarla sıkılınca vıcık vıcık su çıkarırlar. Bu soğanların dikimi aynı lȃle gibidir. Yalnız bir saksıya 3