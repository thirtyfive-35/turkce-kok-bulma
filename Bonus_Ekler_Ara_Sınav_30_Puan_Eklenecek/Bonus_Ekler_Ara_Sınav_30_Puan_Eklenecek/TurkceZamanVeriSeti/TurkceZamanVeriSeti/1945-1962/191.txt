Dünkü sporcularla bugünküleri kıyas edecek olursak bir çok bakımdan şüphesiz bugünü çok ileri görürüz. Eski ve yeni arasındaki lehte ve aleyhte bazı farklar da yok değildir. Eskileri daha olgun, daha centilmen, zarif ve şık bulurduk demek caizdir. Bugünün sporcusu ise biraz maddileşmiş, belki de zaman icabı hırçınlaşmış gibidir. Teknik dereceler ve rekor¬lar bakımından bugünün sporcuları çok ileri gitmiş durumdadırlar. Fakat işi kıyafet ve zarafet zaviyesinden mütalâa edecek olursak dünküleri üstün bulmak yanlış olmaz. Yazımızın asıl hedefi de budur. Geçen cumartesi Fenerbahçe stadında yapılan Japon - Türk temsili atletizm karşılaşmasından evvel geçit resmine iştirak eden Türk takımının kıyafeti hiç beğenilmemiş. Bu müsabakayı görmeğe gidenler, hoş ve zarif olmayan bu manzarayı acı acı tenkid ediyorlar. Temiz spor kıyafeti ve bilhassa geçit resminde örnek olacak bir yeknasaklık bir müsabakanın şartlarından sayılır. Helsinki olompiyadının açılış günü büyük törene iştirak eden Türk takımının kıyafeti geçmiş senelere nazaran daha az düzgün olduğunu da öğrenmiş oluyoruz. 
Profesyonel olsun, amatör olsun dünyanın her yerinde kalabalık bir halk huzurunda müsabaka yapan sporcu kıyafetine âzami itina ile mükellef olmalıdır. Seyirci sporcuyu temiz, zarif ve süslü görmek ister. Sporun gayesi yalnız zafer ve rekor değildir. Onlar bir vasıtadır. Asıl gaye temizlik, zarafet, incelik, efendilik ve civanmertliktir. Kıyafet meselesini kurcalarken bu bahiste bizi tatmin eden ve bir haftadır devam eden bir turnuvayı misal almak istiyoruz. Taksim kortlarında devam eden enternasyonal tenis turnuvasında bayanlarımızın kıyafeti zariflik ve temizlik bakımından Avrupanın dört köşesinden gelen ecnebi arkadaşlarından üstün idi Başta İfakat Mergen olmak üzere Bahtiye Musluoğlu ve Gönül Erk temiz ve zarif kıyafetleri ile bütün