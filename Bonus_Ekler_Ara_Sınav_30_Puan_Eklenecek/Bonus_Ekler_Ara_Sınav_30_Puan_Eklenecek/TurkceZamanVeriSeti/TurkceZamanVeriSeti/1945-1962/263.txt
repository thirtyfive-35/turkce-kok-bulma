daha başlangıçta söndürülmüş 19 bina kısmen, yandıktan sonra kurtarılmış, diğerleri de tamamen yanmıştır. Yangınlardan 44 ü sigara izmaritinden 30 u baca tutuşmasından, 24 ü mazot, benzin, gaz lȃmbası, zift ve gazocağı parlamasından 15 i elektrik kontağından 3 ü çocukların kibritle oynamasından ve diğerleri de muhtelif sebeplerden çıkmıştır. Yine temmuz ayı içinde itfaiyeye 7 asılsız yangın ihbarı vaki olmuş, müsebbipler yakalanmış ve haklarında kanuni takibata geçilmiştir Diğer taraftan yangın ihbarının yanlış telefon numaralarına yapıldığı bildirilmektedir İstanbul itfaiyesine ait, 14222, 14223 ve 14224 numaralı telefonlar olarak bağlandığından bunlardan serbest olan numarayı hemen bulabilmek için (14222) numaranın aranması lȃzımdır. İtfaiyeye ait 14225 numaralı telefon resmi devairle yapılan muhabereye tahsis edildiğinden bu numaradan yangın ihbarı yapılmaması rica edilmektedir.
Sanat enstitüleri Rağbet çok fazla, yeni okullar açılacak Teknik eleman yetiştirmek gayesiyle kurulmuş olan Sanat  Enstitülerine bu yıl rağbet fazlalaşmıştır. Ordumuzun teknik elemana olan ihtiyacını karşılıyabilmek için yedek subay hakkının da tanındığı Erkek Sanat Enstitülerinin arttırılması kararlaştırılmıştır. Bir çok vilȃyetlerde sanat enstitülerinin talebe kadroları şimdiden dolmuş bulunmaktadır. Ankara'da Enstitülere kayıt olmak için sabahın erken saatlerinden itibaren sıra bekliyenlere tesadüf edilmektedir. Verilen malȗmata nazaran talebe fazlalığı göz önünde bulundurularak bu yıl Ankara'da yeniden bir Enstitü açılmasına karar verilmiştir. Yeni açılacak okulla birlikte gündüz tedrisat yapan Enstitü sayısı üçü bulacaktır. İlȃve edildiğine göre kalifiye işçi yetiştirilmesi gayesini güden Akşam Sanat Okullarının da arttırılması hususunda etüdler yapılmaktadır. Kömür havzasında yeni tesisler kurulacak Kömür istihsalinde kaydedilen gelişmelere muvazi olarak artmakta olan istihlȃki karşılıyabilmek maksadiyle son zamanlarda iç piyasalara satılan maden kömürünün lȃyıkıyle yıkanmadığı tesbit edilmiş ve bu sebeple de yakıldığı