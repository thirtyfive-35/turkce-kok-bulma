mecnun olan Sultan Mustafa getirilmişti. O asırda idare makinesinde en kuvvetli cihaz olan hükümdarlık makamının bomboş kalması devleti altüst etti. İster istemez Dördüncü Murad'ı tahta çıkardılar. Dördüncü Murat on iki yaşında idi. Devleti validesi Kösem Sultan idare edecekti. Fakat daha tecrübe sahibi olmayan bir kadın Yeniçeri zorbalarının tahakkümüne mukavemet edemezdi Dördüncü Murat, o yaşta bunları görüyor, anlıyor, memleketinin kurtulması için evvela fitne fesat çıkarmaktan bir an geri durmayan hazeleyi temizlemek, devlet otoritesini kurmak lȃzım geldiğini takdir ediyordu. En ufak arzularına nail olmayınca hemen kıyȃm eden zorbalar, bu on iki yaşında hükümdarın karşısında vezirleri paralıyorlardı. Dördüncü Murat bülȗğa varıncaya kadar sabretti. İktidarı ele almak üzere olduğunu hissedenler onu da tahttan indirerek yerine şehzadelerden birini getirmek istediler. Çocuk padişah, küçücük dimağının, büyüklere taş çıkartan ihȃtasiyle bir yandan bu entrikaları önlüyor, bir yandan da şehirde tebdil gezerek halkla temasta bulunuyordu. Böylelikle zorbaların korkusundan ses çıkaramayan umumi efkȃrın, bu halden müteessir olduğunu anladı. İlk iş olarak devleti zorbalardan temizlemek cihetine gitti. Zorbalar onun teveccüh gösterdiği vezirleri, en sevgili müsahiplerini öldürüyorlardı. Bütün bunlara tahammül etti. Ayak divanlarında onları nasihatle yola getirmek istedi. muvaffak olamadı. Ayetle, hadisle ikna eylemek yoluna gitti, dinletemedi. Nihayet içlerinden adamlar elde etti ve bir gün elebaşılarını tepeledi. Kurduğu istihbarat teşkilȃtı ile temizleme icraatına girişti. Kısa bir zamanda zorbadan eser kalmadı, orduyu ıslak etti, gayet cesur ve silȃhşör olduğu için harblerde askerle beraber döğüşüyor: Koman kurdlarım! Gayret vaktidir şehbȃzlarım diye nȃralar atıyordu. Erzurum önünde Sadrazȃm ve Serdar kendisini istikbȃl ettiler. Ordunun büyük sancağı yaklaşıyordu. Bunu görünce hemen atından indi, bayrağa doğru yürüdü