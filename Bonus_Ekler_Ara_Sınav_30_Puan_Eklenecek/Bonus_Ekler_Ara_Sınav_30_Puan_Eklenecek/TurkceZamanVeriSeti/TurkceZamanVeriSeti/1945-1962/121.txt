eden 2,000,000 kişiyi bulan takriben 500,000 aile elektriğe kavuşmuştur. Kuruluş tarihini teşkil eden 1935 yılından itibaren bu idare 1,750,000 çiftlik evine ve çiftliği olmayan diğer 500,000 eve elektrik ulaştırmışlar. Çiftliklere, Elektrik Ulaştırma İdaresi böyle bir neticeye varabilmek için 1,100,000,000 dolar ödünç vermiştir. Çiftliklerde ikamet edenlere elektrik sağlamak gayesiyle aynı idare 400,000,000 dolar ödünç vermek hususunda taahhütte bulunmuştur. Umuiyet itibariyle çiftliklere elektrik ulaştırma işi bir kooperatif esasına istinat etmektedir. Elektriğe ihtiyaç hissedilen bir çiftlik mıntakasında her şeyden evvel bir kooperatif kurulmaktadır. Bilahare elektrik talebinde bulunmak üzere resmen hükümete başvurulmaktadır. Talebi tetkik eden idare eksperleri ellerinden geldiği kadar çiftçilere yardımda bulunmaktadırlar. Netice itibariyle gerek teknik ve gerekse mali bakımdan muvafık görüldüğü takdirde teklif kabul edilmektedir. Elektrik ulaştırma işleri doğrudan doğruya bir müteahhit tarafından deruhde edilmektedir. Hükümet borcu, 35 yıl zarfında ve yüzde 2 faiz üzerinden ödenmektedir. Birleşik Amerikada hükümetten yardım gören elektrik kooperatiflerinin sayısı 950 yi aşmaktadır. Birleşik Amerikada takriben 6,000,000 çiftlik vardır ve bunlardan, takriben 4,000,000 u tamamen elektriğe kavuşmuştur. 1935 yılından beri takriben 2,260,000 çiftlik evi ışığa kavuşturulmuştur. Okyanus derinliklerinde çekilen fotoğraflar Okyanusları en derin yerlerinde tetkikler yapan Amerikan Oceanographie enstitüsü, Kuzey Atlantik’in en derin noktasının fotoğrafını çekmeğe muvaffak olmuştur. Gayet kuvvetli elektrik ampulleri ve hususi bir fotoğraf makinesi ile çekilen bu fotoğraf Okyanusun 3,5 mil derinliğindeki deniz ȃlemini göstermektedir. Fakat fotoğrafı tam olarak okumak mümkün olamamıştır. Okyanusun 6000 ayak derinliğinde çekilen diğer bir fotoğrafta da deniz örümcekleri görülmektedir.
İngiltere’ye yumurta ihracatıSon zamanlarda şehrimizden İngiltereye yapılan yumurta ihracatı epey artmıştır. Verilen malumata göre son bir hafta içinde İngiltereye 2000 kilo
