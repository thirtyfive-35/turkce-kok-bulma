şöhret mevzuu yapmak isteyenler, eseri keyiflerine göre değiştirmeğe bile kalkıştılar. Tabii muvafakat edilmedi. Ahmet Avni bey ȃlim, hȃfız, şȃir, mutasavvıf, musikişinastı. Hayli ȃsȃrı vardır: 7534 sahifeye baliğ olan Mesnevi şerhinden başka 168 sahifeden mürekkep (Fusus) tercümesi, 295 sahifelik (Fih-i-Mȃ Fih) ve (Sipehsalar) tercümeleri ve daha bazı eserleri Konya Mevlȃnȃ kütüphanesinde mahfuzdur. İşte bu zȃtın bütün manevi varlığını, vererek meydana getirdiği bu muazzam eserin hususi teşebbüsle basılarak yayınlanması memleket irfanına büyük bir hizmet olacaktır. Bundan başka bir de Mithat Bahari beyin Mevlȃnȃ’dan tercüme eylediği Rubȃiyȃt Divanıdır. Mevlȃnȃ Rubȃiyȃtı mütercimin dediği gibi Şark islȃm klȃsik tasavvuf edebiyatının bir şaheseridir. Mithat Bahari bey, uzun bir çalışma ile bu rubȃileri Türkçeye çevirmiştir. Şimdiye kadar bizde Mevlȃnȃ rubȃileri tercümesi müteferrik ve mahdut rubȃilere inhisar eylemişti Böyle hepsinin bütününün tercümesi ilk defa olarak bu zȃta nasip olmuştur. Halbuki 1902 de Isfahan’da Bahar kütüphanesi marifetiyle 351 rubȃi tab’u neşredilmişti. Mithat Baharinin tercüme eylediği Mevlȃnȃ rubȃileri 2058 adettir. Maarif Vekȃleti Tercüme Bürosu son zamanlarda bu sütunda yazdığım veçhile bu muazzam eseri neşretmemiştir. Böyle olunca gayret bize düşüyor. Kağıdın nedret kesbeylediği bu zamanda metni ve tercümesi ile beş altı yüz sahifeyi bulacak bir eseri neşretmek oldukça muazzam bir iştir. Bunun maddi tarafını tahammül etmeğe imkȃnım müsait değildir. Çünkü ben fakir adamım. Eğer biraz dünyalığa mȃlik olsam son meteliğine kadar hepsini bu eserin baskısına ve yayınlanmasına, mukabilinde hiçbir menfaat beklemeyerek verirdim. Fakat yok... Ancak kıt kanaat geçiniyorum. Mevlȃnȃ'nın rubȃilerini bastırmak üzere bütün yȃrȃnın yardımına müracaat ederek onlardan bir Niyȃz istiyorum. Benim köşede bucakta bir 200 liram var, bunu koydum. Mevlȃnȃ'yı