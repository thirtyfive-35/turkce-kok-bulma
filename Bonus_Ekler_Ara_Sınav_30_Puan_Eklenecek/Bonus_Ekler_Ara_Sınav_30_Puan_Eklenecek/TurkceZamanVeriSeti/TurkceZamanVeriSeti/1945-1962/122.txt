yumurta sevkedilmiştir. Eyüp Çocuk Bakımevinde gördüklerim ve dinlediklerim Harap evden modern eve Çalıştıkları yerlerde vazifeleri başına gitmek üzere sabahın alaca karanlığında evlerinden çıkan Eyüplü işçi kadınlar, 12 şubattan itibaren her sabah yanlarına alacakları minimini yavrularını, yollarının üstündeki Bakımevine uğrıyarak teslim ettikten sonra akşama kadar gönül rahatlığı içinde çalışabilecekler, işlerinden dönüşlerinde de çocuklarını, aynı yerden alıp evlerine götüreceklerdir. Bakımevine girerken sağda bir odanın kapısını açarak izahat veren İstanbul Çocuk Esirgeme Kurumunun Anneler Birliği Başkanı Bayan İffet Hafit: Burası, dedi, miniminilerin ilk uğrıyacakları odadır. İşe giden ana çocuğunu bu odaya getirerek kaydını yaptıracak ve bırakacaktır. Peki, bıraktıktan sonra? Binayı gezdire gezdire verdiği izahata göre çocuk, bu odada teslim alındıktan sonra az ilerideki soyunma odasına götürülecektir. Çocuğun kirli elbiseleri bu odada çıkarılacak, icab ederse hamama sokulup yıkanacaktır. Yıkanması icab etse de etmese de çocuğa, Bakımevinin dolaplarda muhafaza edilen tertemiz elbiseleri giydirilecektir. Çocuk bundan sonra salona alınacak, oyuncakları verilecek, akşama kadar Bakımevinde alıkonulacaktır. Çocuğun teslim alındığı idare odasından sonra aynı koridor üstündeki soyunma yerine girdiğimiz vakit yerde dört köşe bir delik gördük. Bu ne? Yaramazlık eden çocukları bu delikten aşağıya mı salıvereceksiniz? diye latife ederken Anneler Birliğinin Başkanı Bayan İffet Hafit izahat verdi: Çocuğun kirli elbiseleri bu delikten aşağıya atılacaktır. Bunun altı çamaşırhanedir. Orada bu kirli elbiseler derhal yıkanacak, akşama kadar kurutulup ütülenecek işçi ana çocuğunu akşam dönüşünde buradan elbiseleri de yıkanmış, temizlenmiş halde alacaktır. Kirli elbiselerini alıp giydirdiğiniz temiz elbiseler ne olacak? Onlar, Bakımevinin elbiseleridir. Akşam dönüşünde çıkarılıp çocuğa verilen numara sırasına göre muhafaza edilecek, ertesi günü getirilince yine aynı elbisesi giydirilecektir. 
Bakımevinin