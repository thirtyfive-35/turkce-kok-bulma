Milli Savunma Bakanları toplantısına büyük bir ehemmiyet atfetmektedir. Bunun harbden beri tertibedilmiş askeri toplantıların en mühimmi olduğu noktası üzerinde ısrarla durulmaktadır. İngiliz Milli Savunma Bakanına müzakerelerde mareşal Montgomery yardım edecektir. Görüşmelere Fransa namına Milli Savunma Bakanı M. Toitgon iştirak edecektir. Brüksel paktını imzalamış olan devletlerin Savunma Bakanları bu toplantılara iştirak edeceklerdir. Bu görüşmeler esnasında daimȋ bir askeri komitenin kurulması işi müzakere edilecektir. Delegeler aynı zamanda Savunma tedbirlerinin koordine edilmesi işini de görüşeceklerdir. Muhabirlerin ilȃve ettiklerine göre, bu toplantılarda ortaya atılacak diğer mühim bir mesele de bütün silahların standard bir markaya getirilmesidir. Böylelikle hareket birliği daha, kuvvetli bir şekilde sağlanmış olacaktır. Batı Birliği paktını imzalamış olan beş devlet Maliye Bakanının Brükseldeki konferansı, gece sabaha kadar sona ermiştir. Konferansta Batı Birliğine dahil devletler arasında iktisadȋ işbirliğini sağlamlaştıracak ve tediyeleri kolaylaştıracak tedbirler görüşülmüştür. Toplantıdan sonra, Belçika Maliye Bakanı Eyskens beyanatta bulunarak antlaşmadan doğan uzun vȃdeli iktisadȋ ve mali meseleleri müzakere etmiş olduklarını söylemiştir. Bakanlar, beş devlet arasında ticareti arttırmağa yarıyacak bir esas hazırlanmasına uzmanları memur etmişlerdir. Konferansta aynı zamanda Marshall Plȃnının tatbikatının ve ticaret açıklarını kapamak yolundaki tedbirler de görüşülmüştür. İngiliz Maliye Bakanı sir Stafford Cripps, geçen hafta Lȃhaye'de ileri sürülen Belçika tasarısına bir çok noktalardan benziyen bir mali işbirliği plȃnı sunmuştur. Eyskens beş devlete mahsus müşterek paraların ihdasının bahis konusu olmadığını söylemiştir.Amerikanın teminatı teyit olunacak Marshall - Vandenberg mülâkatında bu teminatı Cumhuriyetçilerin de garantisi altına alacak formül araştırıldı Buradaki siyasi çevreler Dışişleri Bakanı ara¬sında yapılan ve üç saatten fazla devam eden toplantının bir esrar perdesi ile örtülü bulunduğu fikrindedirler. Dışişleri Bakan