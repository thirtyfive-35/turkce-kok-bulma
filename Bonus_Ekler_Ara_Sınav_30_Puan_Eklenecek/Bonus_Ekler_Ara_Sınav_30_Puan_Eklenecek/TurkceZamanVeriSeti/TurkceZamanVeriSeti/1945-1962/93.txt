da müvazi olarak gidermek gerektir. Bu sebeple bütün verem dernekleri her türlü tesisini benim iki senedir her türlü vasıtalarla açıkladığım düşüncelerim, matbuatın bilhassa Akşam ve Cumhuriyet gazetelerinin son aylarda ısrarla üstünde durdukları veçhile, mümkün mertebe ucuza mal edip elden geldiği kadar fazla hasta tecridine ve bunları lüzumu gibi beslemeğe bakmalıdır. Ankarada olduğu gibi 500 bin küsur liralık dispanserler yapmak bu memleketin imkȃn ve ihtiyaçlarına uymaz ve belki de ancak Amerika gibi memleketlerin kȃrıdır. En basit verem dispanserleri ve kamp sanatoryumlar daha çok seneler bu memleketin ihtiyacını karşılar. Eğer her işte olduğu gibi verem savaşında da lükse kaçacak olursak umumȋ halk sağlığını hakikaten tehdideden bu ȃfet korkunç bir hal alır. Zira bugün memleketin veremli sayısı 600 bin civarındadır. Buna mukabil verem yataklarının sayısı 2000 i bulmaz. Dispanserlerimiz de 35 kadardır ki bu rakamlar ihtiyacın hemen hemen 20 misli altındadırlar. İtalyada kurulan sağlık sigortaları sayesinde verem yatakları sayısı 10 sene zarfında 40 küsur bin arttığına ve sağlık sigortaları bütün dünyada verimli olarak işlediğine göre bu gibi içtimaȋ müesseselerin bizde de bir an evvel kurulmasını ve bilir bilmez herkesin bu işi ideal edenlerin çalışmalarını baltalamamasını temenni edelim Bugünkü Alman üniversite gençliği Bir İngiliz ȃlimi Cologne şehri harabeleri arasında yükselen ilim müessesesinden sitayişle bahsediyor Bugünkü Cologne (Kolonya) üniversitesi çok eski bir maziye sahip olmakla beraber 1914-18 harbinden sonra şehirlilerin kendi aralarında para toplıyarak meydana getirdiği modern bir müessesedir Üniversite, İktisat, hukuk, tıp, felsefe fakültelerinden müteşekkildir ve 4000 den fazla talebesi vardır. Üniversite binası tıpkı bir fabrika binasına benziyor. Gûya binayı yapan mimar Beethoven’in beşinci