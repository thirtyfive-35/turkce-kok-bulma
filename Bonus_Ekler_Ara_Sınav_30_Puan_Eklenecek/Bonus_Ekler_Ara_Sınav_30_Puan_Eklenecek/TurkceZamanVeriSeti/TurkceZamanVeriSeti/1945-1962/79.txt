Yeni seçim tasarısı yarın Mecliste görüşülecek Demokrat Parti, yeni seçim tasarısının aleyhinde bulunuyor Seçim kanununu değiştiren tasarı dün basılı olarak milletvekillerine dağıtılmıştır. Tasarının adalet komisyonunda aldığı son şekle göre 14, 15, 20, 24, 25, 27, 29 ve 35 inci maddeleri değiştirilmekte, 4 madde de eklenmektedir. 14 üncü maddede, seçimi idare etmek ve denetlemek üzere il merkez ilçelerile ile bağlı ilçe merkezlerinde belediye reisinin başkanlığında kurulan 5 kişilik seçim kurulunda, bu 5 kişiye belediye başkanının da dahil olacağı ve başkandan başka 4 üyenin belediye meclisinden kur’a ile seçileceği tasrih olunmuştur. Seçim bürosu adı verilen seçim sahalarının tesbiti ve bu bürolardan seçim yapacak olan seçim komisyonlarının intihabı, sadece iI merkezindeki seçim kurulunun değil, bütün seçim kurullarının vazifesi olduğu cihetle bu şümul maddede belirtilmiştir Değişen 24 üncü madde, oyların gizli verileceğine dairdir. Puslalara yazılacak adlar Puslalara, seçilecek milletvekili sayısından fazla ad yazılır ve yazdırılırsa, bu puslaların başından başlıyarak sırasile yalnız seçilecek sayıdaki adlar kabul edilip fazlası hükümsüz sayılır. Puslaya aynı ad bir kaç kere yazılmışsa bir oy sayılır. Oy pusulalarına yazılan adlar okunmazsa, hesaba katılmaz. Adla birlikte soy adının yazılması mecburidir. Rusya, Yugoslavyayı avucu içine almak istiyor İsviçre radyosunun yorumcularından ve Tribune de Geneve gazetesi başyazarlarından Pierre Cordey dün akşamki konuşmasında Yugoslavya hȃdiselerinden bahsetmiş ve demiştir ki: Resmi mahfiller, Tito'ya şimdiden mahvolmuş nazarile bakmaktadırlar. Mareşalin mevkiini muhafaza edemiyeceği söylenmektedir. Rusyanın şimdi Yugoslavya'yı tamamile avucu içine almaya çalışacağı muhakkaktır. Demir perde çöküntüye uğramıştır diyebiliriz. Sovyet Rusya şimdi Balkanlardaki siyasetini şiddetlendirecek ve peykler üzerindeki baskıları arttıracaktır. Bunun neticesi ne olacak? Bunu şimdiden kestirmek biraz güç