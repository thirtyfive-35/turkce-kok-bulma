rica etmiş Acaba babasına: Ben senin milyonlarını istemiyorum. Benim için en büyük servet aşkımdır mı diyecek? Ben saadetimi bu aşkta görüyorum mu diyecek? Yoksa baba sen aşkın ne olduğunu bilmiyorsun Bunu bilsen bizi ayırmak için böyle tayyare ile gelmezdin. Ana, baba her şey aşkıma feda olsun mu diyecek? Veyahut da: Bana isim gününde yaptıracağın Amerika seyahatini de istemem. Biz evleneceğiz O şoförlük edecek, ben de hizmetçiliğe gireceğim, tenceresinde pişirip kapağında yiyeceğiz mi diyecek? Belki de son kozunu ortaya atarak: Üstüme varırsanız intihar ederim mi diyecek? Hayır Bunların hiçbirisi değil. Kız kendince veya başkalarınca en ağır bir fedakarlık olarak şunu düşünmüş ve şöyle söylemiş:  Bu aşk uğrunda Müslüman bile olacağım! Artık anlamalı Bu fedakarlıktan sonra milyoner baba hȃlȃ kızı ile sevdiği delikanlının izdivacına mȃni olursa aşkın ve aşk uğrunda fedakarlığın ne demek olduğunu bilmiyor demektir.  Bu vesile ile mȃşȗkaya bir kaç söz söyleyelim: Evvelȃ şunu bilmek lȃzımdır ki İslamiyette bir Müslim erkeğin Hıristiyan bir kızla evlenmesinde dini bakımdan hiçbir mȃni yoktur. Bu itibarla bu genç Rum dilberinin sevgilisiyle bir yuva teşkil etmesi için dinini değiştirmeğe lüzum yoktur. Marika mı Katina mı, yahut Despina mı her ne ise, bu kızcağız yine Marika, Katina, yahut Despina olarak evlenebilir. Bunun da sebebi doğacak çocukların islȃm cȃmiasına dahil olabilmesini temin içindir. Yalnız İslȃmiyette bir Müslüman kızı veya kadını bir Hıristiyan erkekle evlenemezdi. Şimdi Kanun-u-Medeni bu gibi izdivaçları da kabul ediyor. Kanun-u-Medeni’den evvel bir Hıristiyan erkeğin bir Müslüman kadını ile evlenebilmesi için Müslüman olması şarttı. Böyle izdivaçlar da çok vardır. Hattȃ bu gibilerde ancak zevahir için