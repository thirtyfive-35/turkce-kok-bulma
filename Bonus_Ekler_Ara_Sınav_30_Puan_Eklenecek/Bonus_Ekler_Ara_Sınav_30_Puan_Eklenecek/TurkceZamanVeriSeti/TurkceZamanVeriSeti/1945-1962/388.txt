âciz adamlardır. O halde irtica ın siyasi bir mânası yoktur. Fakat bu yaygarayı koparanlar irtica ıinkılâptan kaldırmak mânasına alıyorlar ki buna da imkân yoktur ve bunu anlamadıkları için irtica ve mürteci kelimesini rastgele savuruyorlar. İnkılâplar nedir? Bunlarda en başta gelen Şapka İnkılâbıdır. İnkılâp millî serpuşumuz olmayan fesi kaldırmış ve bütün medeni dünyanın giydiği şapkayı kabul etmiş. Bununla dinin ahkâmına muhalefet mi etmiştir? Gerek Kur’ânı Kerimde ve gerek ehâdis-i-şerifede başa giyilen şey hakkında hiçbir kayıt var mıdır? İnkılâp, kadını telebbüste serbest bırakmıştır. Yine tekrar ediyorum: Gerek Kitâb-ı-Mübinde, gerek hadîslerde kadının çuvala girmesi hakkında bir işaret var mıdır? İnkılâp, Arap harflerini kaldırmış, Lâtin harflerini kabul etmiş. Bunun okuma yazmayı çabuk öğrenmek hususundaki faydası inkâr edilemez. Geriye ne kaldı? Taaddüd-ü-zevcât mı? Eski devirde dört tuğlu vezir parmakla gösterilirdi. O halde irtica bunun neresinde? Fakat mesele öyle değil. Ben birini işittim ki irtica aldı yürüdü, çünkü namaz kılanlar çoğaldı diyordu. İnkılâpta idari bakımından lâikliği tesis etmekle vicdan hürriyeti kurulmuştur. İsteyen namaz kılar, isteyen kılmaz, bu, Allahla kulun arasında kalır, oraya kimse giremez. Fakat İrtica kelimesini bilir bilmez gündeye kullananlar, meselâ biri: Yeni harflerle yazılan kelime, sedalı harflerin de kullanılması yüzünden uzuyor, eski harfler stenografi gibi idi. Dedi mi? Hemen mürteci damgası vuruluyor. Böyle söylemek Yeni harfleri kaldıralım demek midir? Yahu! Çarşaf devrinde kadınlar bunu tesettür için değil de daha güzel görünmek için giyerlerdi. Sözü çarşafın avdetine hasret çekilen bir irtica nişânesi oluyor. Hepsi böyle... Eğer her fırsatta irtica diye bağıranlara sözlerine ehemmiyet verilse her şey irtica ve herkes mürteci olacak. Dindar olmak, irtica değildir