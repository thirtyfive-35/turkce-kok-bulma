beyan edildiğine göre, Almanya, Müttefiklere olan tamirat borçlarını 1948 senesi şubatının onuna kadar ödemesi lȃzımdır. Bu konferanta hangi Alman endüstri fabrikalarının kaldırılacağı da tespit edilecektir. İngiliz işgal mıntakasında gazetelerin neşri serbes bırakılmıştır. Şu şartla ki gazete sahibi Nazi olmasın. Bundan başka sahipleri Alman olan gazetelerin faydalı olmak şartile Ingiliz ordusunu tenkit etmelerine müsaade edilmiştir.De Gaulle'ün Amerikaya seyahati önemli neticeler vermedi Fransanın Ruhr üzerinde istekleri gerçekleşmedi, Çin Hindistanında Çine bırakılan stratejik bölge kaldırılmadıParis Fransız gazetelerinin Balkan hȃdiselerine temas şekilleri, muhakkak ki general de Gaulle’ün Amerikaya seyahatine bağlıdır, Mamafih Amerikadan alınan telgraflara göre bu seyahatin neticeleri ehemmiyetli gibi görünmemektedir. Fransa iktisadi bakımdan yardım görecektir. Fakat hiçbir siyasi karar verilmemiştir. Filhakika tanınmış gazeteci Pertinax France-Soir gazetesine Nevyorktan şu telgrafı göndermektedir. Resmi tebliğ tasavvurlardaki ahenkten bahsediyor. Bundan asla şüphe edilmez. Fakat, vasıtalardaki ahenk büsbütün başka bir şeydir. Her iki hükümet sıkı bir surette işbirliği yapmak arzusundadırlar. Ancak, yapacakları işbirliği için bir formül bulunması meselesi kalıyor. Daima iyi haber almakla tanınmış olan gazeteci diyor ki En ehemmiyetli mesele olan Rrhur meselesinde isteklerimiz gerçekleşmiyor. Rhuru milletler arası bir bölge haline koymak bazı hususi sebeplerden dolayı Amerikaya hoş gelmiyor. Çin Hindistanı meselesinde Fransa Çine bırakılan stratejik bölgeyi ortadan kaldırmağa muvaffak olamamıştır.Yalnız, Siamın Çin Hindistanından aldığı eyaletleri geri alacaktır. İtalyan sömürgelerine gelince, Fransa Trablusunun İtalyaya bırakılmasını ve İngilterenin Bingaziyi almasını teklif etmiş ve Libyanın da milletler arası vesayet altına konulmasını ileri sürmüştür. Eritre üzerinde Fransanın hususi mahiyette bir teklifi yoktur. Ancak, Boğazlar üzerindeki kontrol isteklerine itiraz edildiği için, Rusların bu bölgeye hususi bir alȃka gösterdikleri söylenmektedir
