Çünkü üç büyük klüp kendisini bu programa davet etmek mecburiyetinde hissetmez ve istediği zaman ecnebi takım getirttiği gibi beş kişilik olan İstanbul futbol tertib komitesinin üç azası da bu klüplerden olduğu için maçlar istediği gibi tehir ederse bu geminin aksaksız yürümesine tabii imkan yoktur. Ve bu hal küçük klüplerimizin mağduriyetine sebeb olmaktan da kurtulamaz. Fakat ortada bir hakikat vardır ki o da İstanbulun büyük kulüplere inhisar etmediğidir. Türk futbolunun kalkınması için uğraşan futbol federasyonunun evvela bu mevzuu ele alması icab etmektedir. Belki bu yazımdan hepsi yakın arkadaşım olan büyük klüplerin idareelleri gocunacak amma İstanbul futbolunu da 33 kişiye inhisar ettirmenin bir haksızlık bir adaletsizlik olduğunu da centilmen birer sporcu oldukları için kabul edeceklerine eminim... Kaçakçı futbolcular Avusturya federasyonu, federasyonumuza başvurdu Avusturya futbol federasyonu, futbol faderasyonumuza müracaat ederek Yunanistana giderken şehrimizde çakmak satarlarken yakalanarak mahkemeye verilen ve 6 şar ay hapse mahkum edilen WAKER takımı oyuncular için şefaatte bulunmasını rica etmiştir. Bu oyuncuların şimdiye kadar müteaddit seyahatler yaptığı ve hiç birisinde bu şekilde yasak bir harekette bulunmadığı açıklanmakta bilhassa mazilerinin temizliği göz önünde tutularak Türkiyede böyle bir yasaktan malumatları olmadıkları için bu suçu işledikleri ileri sürülmektedir. Yukardaki malumatı bize veren futbol federasyonu asbaşkanı Nedim kaleci WAKER ve Avusturya milli takımının oyuncuları bulunan bu sporcular hakkında hükümet nezdinde derhal teşebbüse geçeceğini söylemiş. Bu arada martta Viyanada yapılması mukarrer bulunan Avusturya milli maçının bu yüzden akim kalması ihtimalinin bulunduğunu ilave etmiştir. İsveç yürüyüş şampiyonu  İsveçli Ljungren geçenlerde 60 kilometre yürüyüş şampiyonluğunu kazanmıştır. Askerlik vazifesini yapmak üzere şubeye davet edilen bu şampiyon muayenede düztaban 