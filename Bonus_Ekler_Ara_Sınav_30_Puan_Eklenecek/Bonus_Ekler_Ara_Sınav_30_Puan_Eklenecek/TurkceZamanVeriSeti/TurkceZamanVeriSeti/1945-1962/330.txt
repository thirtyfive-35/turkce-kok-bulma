Müslüman olanları bilirim. Fakat hiçbirisi: Ben aşk uğrunda Müslüman olacağım, yahut oldum demezdi. Hıristiyan kadınları bir İslam erkekle evlenmek için hiçbir suretle fedakarlık yapmağa mecbur değillerdir, fakat Hıristiyan erkekler Müslüman oldukları takdirde dinleri gibi isimlerini de değiştirmek, sünnet olmak gibi manevi ve maddi fedakarlıklar yaparlar. Sonra asıl mühim olan nokta şudur: İslȃmiyet bu gibi aşk uğrunda ihtidȃlardan müstağnidir. Bu şartlar içinde islȃmiyeti kabul edenleri dindaş olarak kabul etmez. İslȃmiyeti kabul edenin ancak din-i-mübinin ulviyetini anlamış ve böylelikle hidayete erişmiş olması şarttır. Yoksa aşk için Müslüman olanın Müslümanlığı aşk ile beraber geçer gider. Eğer Marika, Katina veya Despina da bunun için Ayşe, Fatma olacaksa hiç zahmet etmesin. Halk için polis evvelki gün bu sütunda Kadıköy Yeldeğirmeninde oturan ve refikasının hȃd devreye giren doğum sancıları üzerine acilen hastahaneye nakletmek üzere bir taksi tedarik etmek için Kadıköy Emniyet Müdürlüğüne müracaat eden bir vatandaşa komiser tarafından ters muamele edildiğini yazmış ve polisin halkla olan münasebetini iki misalle izah etmiştim. İstanbul Emniyet Müdürü Hayreddin Nakiboğlu tahminim gibi hȃdise ile bizzat meşgul oldu. Dünkü Milliyet, Polis Müdürünün kendisiyle çalışan ȃmir ve memurlara hȃdise dolayısiyle polisin vezȃifine dȃir mühim bir tȃmimde bulunduğunu yazıyor. Tȃmimin ehemmiyetli gördüğüm bazı kısımlarını da aynen koyuyorum: Telefonu alan komiser rütbesine gelmiş bir memurun bu hareketi polisin prestijini kırıcı mahiyette görülmüş ve Müdüriyetçe teessür ve teessüfle karşılanmıştır. Bunun için adı geçen komiseri vazifeden uzaklaştırdım. Bahsi olarak duyduğum üzüntüyü ve meslek nȃmına hissettiğim teessüfü duyurmak için bu tȃmimi yaptım. Her zaman yazılı ve şifahi tebliğlerimizde belirttiğimiz üzere polis, vatandaşın güvenini ve sevgisini kazanmaya mecburdur