Karacan TAN'daki makalesinde İnönü - Bayar görüşmesine temas ederek şöyle demektedir: Memlekette bugün bir huzursuzluk havası vardır ki, ister muvafık, ister muhalif, ister bitaraf, her vatandaşın, nereye giderse gitsin, yüzüne çarpmaktadır. Bu huzursuzluk, başlıca iki kaynaktan dökülüp akmaktadır:  Demokrasinin gerçekleşmesine intizaren bütün memleket davalarının askıya alınmış olması,  21 temmuz seçimlerinin uyandırdığı tereddüt havası yüzünden Meclis otoritesinin haklı veya haksız sarsılmış bulunması; Gönül öyle arzu ediyor ki, Devlet Reisi ile Muhalefet Reisi arasında bir buçuk sene evvel başlıyarak, şimdi yeniden hikayesine lüzum olmayan müdahaleler yüzünden neticelenmiyen müzakereler, bari bu sefer müspet neticelerine erişsinler. Yani Basın Kanunu değişsin, seçim kanunu değişsin, idare amirleri siyasi partilere karşı eşit muamele etmeyi öğrensin, siyasi partiler kanun yolundan ayrılıp ihtilal metodlarına yüz çevirmesin ve memleket, hakiki bir demokrasinin sağlayabileceği bütün bir emniyetle, yeni seçimlere gitsin. Tan makalesinin sonunda yeni bir Meclis, yeni bir hükümet, totaliter rejim mevzuatını elden geçirecek yeni müeyyideler istiyor.Suiistimallerle nasıl mücadele edilecek Vasfi Raşit Sevig Yeni Sabahtaki başmakalesinde memleketteki suiistimal meselesini inceledikten sonra şöyle demektedir: Vaziyeti hülȃsa edersek diyebiliriz ki ortada suiistimalden ziyade suiidare vardır ve yukarı basamakların lazım olan kabiliyet ve ehliyetini haiz bulunmamaları şimdi bizi aşağı basamakları haksız ve yersiz ithama sevkeyliyor. Faik paşa caddesinde gizli bir kumarhane basıldı Taksimde Firuzağada Faik paşa caddesinde bir apartmanın zemin katında bir bakara salonu bulunduğu Emniyet Müdürlüğünce haber alınmış ve burada bir cürmümeşhut yapılmıştır. Bakara salonunun apartmanının zemin katında ve Selçuk isminde birinin idaresinde olduğu tesbit edilmiş ve on beş kumarbaz suçüstü yakalanmıştır. Ayrıca bir bakara kutusu, 6 deste iskambil, 152 tane beşer