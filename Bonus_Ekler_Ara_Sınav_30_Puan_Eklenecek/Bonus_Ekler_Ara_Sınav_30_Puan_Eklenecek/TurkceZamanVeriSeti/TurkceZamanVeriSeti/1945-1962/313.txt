ezbere vermiyorum. Çok yakından tanıdığım bir hastayı, ayrı ayrı veya konsültasyon hâlinde en büyük mütehassıslarımız ve en kabiliyetli genç hekimlerimiz görmüşlerdir. Hepsinin teşhisi çeşitli ihtimaller arasında bir tereddüdün ifadesinden ibarettir: Öyle de olabilir, şöyle de, böyle de gibi bu hasta, bizim hekimlik seviyemize göre, problemdir. Facia buradan başlıyor. Asistanına kadar, bu hastayı gören hekimlerimiz arasında, bir genç müstesna, hiçbiri problemi çözmek için en küçük bir ilmi göstermemiştir. Beşeri, mesleki ve ilmi alâka Sıfır! Telefonla bile hastayı ve yaptıkları tedavinin tesirlerini sormazlar. Kendilerine telefonla müracaat edildiği zaman da rahatsız edildiklerini hissettiren bir tonla baştan savma cevap verirler. İşte yabancı ve Türk hekimleri büyük fark, araştırma hummasının en küçük bir hakikat sevgisi hâlinde hile mevcut olmayışıdır. Belki yüz defa, çok yakında olanca soğukkanlılıkla müşahede ettim: Bizi hekimlerimiz, problem - hastalar karşısında donuyor, sonra, bir daha onları görmem için köşelerine siniyorlar. Böyle olmasaydı, yabancı hekimlik keşfettiği hastalığa adı verilen doktoru, binlerce yabancı arasında, rahmetli Hulûsi Behçet'ten ibaret kalmazdı. Sis ve rücu Hocam Tevfik Fikret’in Mutlakıyet devrinde o zamanki rejim aleyhinde yazılmış Sis başlıklı bir manzumesi vardı ki o devrin bu gibi yazılar hakkında gösterdiği titizliğe rağmen hemen hemen herkesin ezberinde gibi idi. Sarmış yine afȃkını bir dûd-i-muannid Bir zulmet-i-beyzâ ki peyâpey mütezâyid diye başlayan bu eser Mutlakıyet idareyi hallaç pamuğu gibi atıyor ve nihayet: Örtün evet ey hâile örtün evet ey şehr Örtün ve müebbed uyu ey fâcire-i-dehr diye feryat ediyordu. Mutlakıyetten sonra ilân edilen 1908 Meşrutiyeti memlekette bir neşve fırtınası koparttı. Herkesin gözü, gönlü azim, irade, ümit, istikbal nikbinliği ile doldu. Artık