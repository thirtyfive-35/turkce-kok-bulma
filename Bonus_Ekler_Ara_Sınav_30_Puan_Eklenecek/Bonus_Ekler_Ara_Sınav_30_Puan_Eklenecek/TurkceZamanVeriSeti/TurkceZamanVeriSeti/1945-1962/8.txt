beyaz dişlerini gösterip başında ağlaşanlara gülümseyor, onların yüreklerine ümit veriyor. Fakat muhakkak ki, bu, olsa olsa ölüm iyiliğidir, Biz uzaktakiler emri Hakkın yakın olduğunu biliyoruz! Bunu son yağma sayıyor tedbir alınmak için incelemeğe konulmasını bile artık değmez sanıyoruz. Bir arkadaşım, Zehir Güvemli, geçen gün «Vakit» de yazdığı fıkraya şu cümle ile başlıyordu: Tahtakurusu, bu sefil mahluk nerede yok ki? Anlaşılan, muharririmiz tahtakurusuna çok kızmış ve hiddetini yenemiyerek ona sefil diye bağırmıştır. Sonra, tabiatın yarattığı mini mini, pis kokulu, ve bir sıkımlık canı olan bu hayvan diyerek hiddetlenmesine sebebolan meselenin izahına geçiyor. Tahta kurusunu müdafaa edecek değilim. Şüphesiz ben de hepsinin gebertilip yeryüzünden kaldırılmalarının taraflısıyım Köklerine kibrit suyu duasına el kaldırmayan onların şerrine uğrasın! Fakat tahta kurusu denen mahluk arkadaşımızın bir hiddet anında yapıştırdığı sefil sıfatını hak etmiş midir?  Tahta kurusu niçin sefildir? Arkadaşımızın ensesini ısırdığı için! Eğer Güvemli'nin ensesini ısıracağı yerde yazı odasının döşemesindeki pireleri toplamak itiyadında bir hayvan olsaydı ona sefil demek aklından bile geçmez, tam tersine, çoğalmalarını temenni ederek her fırsatta hayranlık duygularını belirtirdi. Arkadaşımızın hoşuna gitmiyen ikinci nokta tahta kurusunun pis kokulu oluşudur. Ne yapsın! iyi kokmak elinde olsaydı tahta kurusu en nadide esanslara bulanmakta şüphesiz tereddüt etmezdi. Halbuki zavallı tahta kurusu o fena kokusunu ancak üzerine bir parmak dokunup hayatı tehlikeye düştüğü veya iki parmak arasında can verdiği zaman neşreder. Hayır, bizim için, koku çıkarmadan ölmesi, yani son dakikada dahi bir edepsizlik etmemesi lazımdır. Bunu yaptığı için edebiyatımızda hak ettiği sıfat sefildir O vurup vurup düşürdüğümüz kuşların, o kesip kesip yediğimiz piliçlerin, tavukların, kuzuların, koyunların, edebiyatı