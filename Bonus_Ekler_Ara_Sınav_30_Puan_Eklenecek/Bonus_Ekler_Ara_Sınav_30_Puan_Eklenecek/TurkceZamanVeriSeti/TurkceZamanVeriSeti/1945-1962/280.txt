yaraladığını itiraf ettiği cihetle tevkif edilerek cezaevine gönderilmiştir. İlȃç ithali tahsisleri bundan sonra Ticaret Odaları vasıtasiyle yapılacak Yabancı memleketlerden yapılacak ilȃç ve ilȃç iptidai maddeleri tahsisleri için ilȃç İthalatçıları Birliği meşgul olmakta, bu hususta Vekȃlete tahsislerin verilmesi için müşavir rolü oynamakta idi. Hükȗmet bu sistemi mahzurlu gördüğünden tahsis  ve ithal işlerinin bundan böyle Ticaret Odaları vasıtası ile yapılmasını muvafık bulmuş, alȃkalılara lazım gelen tebligat yapılmıştır. İlȃç ithalȃtçılarının tahsis istekleri bundan böyle Ticaret Odaları tarafından kabul edilecektir. Ecnebi sermayesi yatırımları Türkiyeye ecnebi sermayesini celbetmek için Amerika sermayedar çevrelerinin işaret ettiği noktalar Amerikalı sermayedarlara yakın çevrelerde, Türkiyeye yabancı sermayenin celbi hususunda bazı noktalara işaret olunmaktadır. Bunların başında, yatırım yapılacak sahaların yabancılara iyice tanıtılması gelmektedir. İkinci nokta ise yabancı sermayenin Türkiyede bilhassa aradığı şartlardan birini teşkil etmektedir. Bu da hiç değilse küçük sanayi makineleri yapan fabrika ve imalathanelerin kurulmasıdır. Konyada bir firma, böyle bir fabrikayı kurmaya hazırlanmaktadır. Bu fabrikada, sanayide kullanılan bazı makinelerin ve yedek parçaların imali mümkün olacaktır. Bildirildiğine göre Amerika, yabancı memleketlerde yatırım yapacak Amerika firmalarının bazı vergi muafiyetlerinden istifade etmesiyle ilgili bir kanun hazırlanmıştır. Bu kanunun Kongre tarafından kabul edileceği tahmin olunmaktadır. Bu imkȃnlardan sonra Türkiyeye daha geniş mikyasta Amerikan sermayesinin geleceği sanılmaktadır. Tuzla'ya deniz feneri lazım Denizyolları şehir hatlarında çalışan bir kaptan bize şunları söyledi: Pendik vapurunun Tuzla açıklarında bir adaya bindirmesi, beklenmedik bir hȃdise değildi. Rotanın bu adanın açıklarından geçmesi, bilhassa denizin lodos, havanın sisli olduğu günlerde kaptanları müşkül bir durumda bırakmaktadır. Tuzla adasına bir deniz fenerinin konulması, kazaların önlenmesi bakımından çok faydalı olacaktır. Sirkeci banliyö trenlerinden şikâyet