Bakanına birkaç sual Büyük Millet Meclisi Bütçe Komisyonunda Tekel Bakanlığı bütçesi müzakere edilirken Bakana bazı sualler tevcih olunmuş ve bu arada, sigara ve içki gibi Tekel maddelerinin fiatlerinin niçin arttırıldığı sorulmuş. Gazetelerin bildirdiğine göre, Gümrük ve İnhisarlar Vekilinin bu suale verdiği cevap aynen şöyle: Tütünün mübayaa fiatinin artması, Tekelin ödemekle mükellef bulunduğu vergilerin ağır oluşu ve dünya sigara fiatlerinin bizimkilerden yüksek oluşu Tekel maddelerine yapılan zammın başlıca sebepleridir. Sigara imalâtının istihlȃki karşılıyamaması da zammın yapılmasında başlıca rolü oynamıştır. Ancak, zamdan sonra vatandaşın sigarasını tellendirerek keyfine bakmakta devam ettiği müşahede olunmuştur. Pek haklı bir suale Gümrük ve İnhisarlar Vekili tarafından verilen bu cevabın garabeti karşısında şaşmamak, şaşırmamak elden gelmiyor. İleri sürülen zam sebeplerini birer birer ele alalım: Tütünün mübayaa fiati ne kadar yükseldi? Bir paket sigara Tekel idaresine kaç kuruşa mal oluyor ve idare bunu kaç kuruş kȃrla satıyor? Mademki tütün fiatinin artışı bu ağır zamma bir sebep teşkil ediyormuş, zam neden bütün sigara fiatlerine yapılmamış da, orta halli vatandaşların rağbet ettikleri, yani sürümü çok olan sigaralara inhisar ettirilmiş? Tekelin ödemekle mükellef bulunduğu vergiler çok ağırmış. Peki amma, bu vergiyi kim kime ödüyor? Tekel idaresi bir devlet müessesesi değil midir? Devletin, vergi namı altında bir cebinden alıp öbür cebine koyduğu parayı Tekel Bakanı, zamma sebep teşkil edecek bir vergi diye nasıl ileri sürebilir? Hayat pahalılığına karşı mücadeleden bahsedildiği sırada bu hareket, hayat pahalılığını körüklemek değil de nedir? Dünya sigara fiatleri bizimkinden yüksekmiş. Mademki dünya piyasalarına ayak uydurmağa bu kadar hevesli imişiz, sayın Tekel Bakanı o koskoca dünya piyasalarının bin bir çeşit