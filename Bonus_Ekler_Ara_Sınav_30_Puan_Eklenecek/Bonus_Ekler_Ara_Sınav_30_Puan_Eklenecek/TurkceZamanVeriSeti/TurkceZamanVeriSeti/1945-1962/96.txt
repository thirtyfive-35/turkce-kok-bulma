ad taktılar fakat Milton’un tâbiri bugünkü milletlerarası vaziyeti daha güzel ifade etmiyor mu? İki tarafın askerî kuvvetleri, teknik kabiliyetleri, memleketle¬rinin genişliği, can alacak noktalarının müdafaa kuvveti nazarı dikkate alınmak suretile asıl harblerin ne kadar devam edeceğini, neslimizin geçirdiği iki büyük tecrübe ile evvelden tahmin edecek kabiliyete artık mazhar olduk. Fakat sulh harbinin ne kadar devam edeceğini kestirmek o kadar kolay değildir. Birbirile birleşemiyeceği söylenen iki zıddı birbirile pekâlâ birleştiren şu Sulh harbi devri geçen bir makalemizde söylediğimiz gibi Birleşmiş Milletler müessesesinden medet ummakla geçiyor. Bu ümitler arasında en mühimmi bütün milletlerin istiklâllerini tamamen muhafaza etmek şartile sulh harbini bitirmek ve hakikî sulh ve selâmete kavuşmak teşkil ediyor. Birleşmiş Milletler prensipine can ve gönülden bağlı olanlar milletlerin hürriyet ve istiklâlini şimdiye kadar sözle olsun müdafaadan çekinmediler, fakat bu prensipe söz ve imza ile bağlandıktan sonra açıktan açığa bu söz ve imzayı geri almadan bazı memleketlerin istiklâl ve hürriyetini en hafif tâbirile kendi kader ve talihine bağlamağa başlayan bir taraf da belirdi. Bu tarafın her gün yeni bir ihtilâfa doğru adım atması sulh harbinin uzun zaman devam edeceği, bilâkis uyuşma siyasetine dönmesi ise bu karanlık ve eziyetli devrin sona yaklaştığı kanaatini verecektir. Bu sulh harbine nihayet verebilmek için çalışan bir çok müesseseler var. Bu müesseselerin hepsi tâ 1625 senesinde meşhur Grotius’un eserinde zikredilip bir mütearife haline gelen Haksız yere harb ilân eden devlet Devletler arası hukukunu ihlâl eder prensipinden çıkan ve müstakil devletlerin itaate mecbur olmaları lâzım gelen yüksek bir kanuna dayanır. Yine Grotius'un tâbirile bu kanuna riayet etmiyen devletler bir Deccalden