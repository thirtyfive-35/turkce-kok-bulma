meselelerde de genelkurmayın tek taraflı, yalnız milli savunma cephesinden düşünmesi, fakat diğer Bakanlıkların meselȃ iktisadi işletme, maliyet, yolların sivil münakale ihtiyaç ve şebekesi bakımlarından durumunu da göz önüne alması gerekmektedir. O halde bugün memleketin savunma mesuliyeti ve bu işin Bakanlıklar arası koordinasyonu biri kabinede siyasi, diğeri kabine dışı ve teknik iki makam tarafından değil, belki Başbakanın reisliğinde Milli Savunma, Ulaştırma, Ziraat, Ekonomi, Maliye Bakanlarından müteşekkil bir Milli Savunma Konseyi tarafından yapılması gerekmektedir, İş böyle olunca ve genelkurmayın Bakanlıklar arasında ve onların üstündeki tanzim vazifesi ortadan kalkınca iş yalnız orduların yetiştirilmesi ve sevku idaresinde kalıyor ki bunun da ya Amerikadaki gibi muhtelif ordulardan her birinin bir Bakan tarafından idaresi ve yahut kabinede ayrıca üç Bakanlık ihdas ederek teşkilȃtı büyütmemek için kara, deniz ve hava silahlı kuvvetlerini komutanlıklar halinde Milli Savunma Bakanlığına bağlıyarak heyeti umumiyesini buradan idare etmek fikri galip gelmektedir. Şimdi yapılması düşünülen teşkilȃt da galiba bu son tarzda olacaktır. Her teşkilat taleplere ve vazifenin icaplarına mutabık olduğu müddetçe iyidir. Bizim genelkurmay başkanlığı da tekmil memlekete ve Bakanlıklara şamil savunma işlerini tanzim edebildiği müddetçe muvafıktı. Fakat bugünkü gibi bu vazife çok şümullenir ve bütün Bakanlıkları içine alırsa bunları kabineye, dahil olmıyan teknik bir makam vasıtasıyla tanzim ve idare güçIeşir. Bunu bütün hükümete mal etmek ve bütün kabine ȃzalarını bu en mühim işten mesul tutmak icabedince eski tertibin kifayet etmiyeceği de kendiliğinden anlaşılır. İşte genelkurmayda yapılması düşünülen değişiklik de buradan ileri gelmektedir.Amerikada çiftlikler elektriğe kavuşuyor Birleşik Amerika Ziraat Bakanlığına bağlı Çiftliklere elektrik ulaştırma idaresinin finans yardımı neticesinde 1948 yılında çiftliklerde ikamet