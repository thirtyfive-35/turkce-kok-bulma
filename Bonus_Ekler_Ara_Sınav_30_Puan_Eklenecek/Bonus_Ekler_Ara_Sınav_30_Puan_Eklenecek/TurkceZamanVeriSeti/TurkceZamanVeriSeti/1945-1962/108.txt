müdahalesi arasında tam hududu bulmıya kalıyor. İnkar edilemez ki Türkiyede, partilerin devletcilik vasfına rağmen hususi teşebbüslerin sahasını ayırmaya, genişletmeye, hatta bu işleri teşvik etmeye doğru büyük bir temayül başgöstermiştir. Hususi sermayeye geniş yer ayırmak, devletçiliğin sahasını tahdit etmek, hususi teşebbüsleri teşvik edici tedbirler almak, bu arada bilhassa yerli ve yabancı sermayeye emniyet vermek, hem iktidar partisinin, hem de hükümetlerinin programı olduğunu görüyoruz. Böyle bir siyasete, koyu manada Devletçilik sıfatını vermek güçtür. Bununla beraber, ekonomik sahada, endüstride Devletin vazifesine bitmiş nazarile bakmak mümkün müdür? O halde hükümetlerin iktisadi planları yapmasını, kalkınma işlerini programlara bağlamasını ne hakla istiyebiliriz? Plan olan her yerde bir derece olsun güdümlü iktisat, yani Dirigḗe ekonomi bulunmak gerektir. Hükümet elile idare edilen bir ekonomi olunca da mutlaka bir derece devletçilik zaruridir. Türkiyede bu niçin lazımdır? Bir tek misal alalım: Vatanın geniş sahasını teşkil eden Doğu illeri iptidai haldedir. Buraları kalkındırmak, hükümetlerin ilk vazifeleri sırasında, hatta başta gelir. Bu kalkınma için inşaat lazımdır, inşaat malzemesi oralara kadar gitmiyor Doğuda çimento, tuğla, kiremit, kereste fabrikaları kurmak şarttır. Bu işlere hangi hususi sermayeler girişir? İnşaat halinde bulunan Avrupa demir ihtiyacı içinde çırpınıyor. Amerika bile kâfi derecede veremiyor. Demir bize de lazım. Karabük fabrikasını hangi hususi teşebbüs üzerine alır? Bunları devlet yapsın, denilecek, ötesini hususi sermayeye bırakalım... Bütün mesele, bunlarla ötesinin hududunu çizmektir. Partinin ve hükümetlerin bu hududu iyice çizerek ilan etmesi, hususi teşebbüsün işe girişmesi için ilk şarttır. Şu kanaat hasıl olmalıdır ki devlet, bütün karlı işler peşinde değildir ve kazanç getiren bir iş görünce el koymıyacaktır. Anadolu halkı çıplak denecek