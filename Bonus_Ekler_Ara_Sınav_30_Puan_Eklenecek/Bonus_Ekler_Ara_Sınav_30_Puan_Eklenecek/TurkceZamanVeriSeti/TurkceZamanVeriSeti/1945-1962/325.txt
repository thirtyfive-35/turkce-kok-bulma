sevenler de az çok ne verirlerse minnetle kabul edeceğiz. Niyȃzın hududu yoktur. Ne verilirse hattȃ bir lira, yarım lira dahi verilirse eyvallah. Gerek rubȃiyatın, gerek Mesnevi şerhinin metinlerini memleketin tanınmış hattatlarından ve bilhassa talik yazıda zamanımızın üstadı olan Hafız Kemal Batanay yazısını temin etmeğe çalışacağız. Bastıracağımız eserin mazruf ile mütenasip bir nefasette olmasına gayret edeceğim. Kimseden lütuf istemiyorum, bir Niyaz istiyorum. Tesadüfen açtığım rubȃilerden birinde bakınız Mevlȃnȃ ne diyor? Kayserin hakkı Geçenlerde Osmanlı pȃdişahlarının darblılarından Dördüncü Murat hakkında radyoda yapılan tarihi bir konuşma üzerine Burhan Felek'in bu hükümdar hakkında bazı mülȃhazaları ihtivȃ eden bir fıkrasını okudum. Tarihe mal olmuş şahsiyetler hakkında hüküm vermek için o şahsiyetin hasenat ve seyyiatını tartarak terazide hangisi ağır basarsa ona göre hüküm vermelidir. Dördüncü Murat, sert, şedit icraatında kahir bir pȃdişah idi. Fakat memleketi izmihlȃlden kurtaran bir halȃskȃr olduğuna şüphe yoktur. O devirde bu adam tahta çıkıp devletin bünyesinde o zehirleyici kanı akıtmasa idi Osmanlı imparatorluğu diye bir şey kalmayacaktı. Dördüncü Murad'ın kuvvetli eli uçurumun kenarında bulunan ve ufak bir sarsıntı ile yokluk gayyasına yuvarlanıp gidecek olan devleti bu vaziyetten çekip aldı kısa bir zamanda ona eski şȃşaasını verdi. Kendinden sonra iktidara geçen Sultan İbrahim'in yeni bir inhitata sürükleyen devrine rağmen imparatorluğun bekası, Dördüncü Murad'ın memlekete verdiği zindeliğin devamıdır. Burhan Felek'in dediği gibi Naimȃ’nın ve Ahmet Rasim merhumun tarihlerindeki tenkidkȃr noktalar bir müverrih için ihmal edilmemesi gereken tarihi hȃdiselerdir. Onlardan bir Hikmet-i-asliye çıkarmak zamana düşen bir vazifedir. Dördüncü Murat'dan evvel imparatorluk ne halde idi? Yeniliğe taraftar olduğu için İkinci Osman, hal ve katledilmiş yerine tamamen