Türk Ticaret Bankasının son 3-4 yıl zarfındaki çalışmalarını takdirle karşılamak yerinde olur. Aksiyonların tedavül kabiliyeti Bankanın statüsünde yapılan değişikliklerden biri de aksiyon mevzuuna temas etmektedir. Umum Müdür Sadi Batu'nun izah ettiğine göre, aksiyonlar üç tertibe ayrılmakta idi. Bunlardan A tertibi aksiyonlar banka sermayesinin nüvesini teşkil etmektedir. İmtiyazlı B tertibi hissedarlar Maliye Bakanlığı, Türkiye İş, Cumhuriyet Merkez, Ziraat Emlȃk Kredi Bankalariyle Sümer Banktan İbarettir. C tertibine giren hisselere bankalar da sahip olmakla beraber bunun 1 milyon liradan fazlası halka ait bulunmaktadır.
Üç tertip aksiyon arasında birinin imtiyazlı oluşu, diğerlerinin durumunu za’fa uğratmaktadır. Bu hal karşısında A ve C tertibi aksiyon hâmillerinin vuku bulan müracaatları hüsnütelȃkki olunarak izhar ettikleri temenniye uyulmuş ve bütün hisselerin müsavi haklara malik tek tertip hisseler haline getirilmesi muvafık görülmüştür. Bu vesile ile evvelce beşer liralık kupürler halinde bulunan aksiyonlar, muhafaza ve tedavül bakımından hâmillerine kolaylık olmak üzere, ellişer liralık tek tertip hisselere inkılȃb etmiş olacaktır. Öğrendiğime göre, statüde yapılacak değişiklikler üzerinde görüşülürken Maliye Bakanlığı en müsait anlayışı göstermek suretiyle Türk Ticaret Bankasının mesaisini âzami derecede kolaylaştırmıştır. Statüde yapılan bu değişiklik sayesinde, 50 liradan aşağı aksiyona sahip olanlara, aksiyonlarını 50 liraya iblâğ edebilmeleri imkânı verilecektir. Faaliyet sahası genişletiliyor Türk Ticaret Bankasının faaliyet sahasına giren işler arasında armatörlere yapılan finansman mevzuu, üzerinde ehemmiyetle durulacak bir değer taşımaktadır. Tesbit edildiğine göre, bu konudaki finansman miktarı hayli kabarık bir yekȗna yükselmiş böylelikle hariçten birçok vapurlar satın alınmasına imkȃn hȃsıl olmuştur. Banka, sermayesini tezyid etmek suretiyle bu mevzua ehemmiyet vermekte devam edeceği gibi mühim istihsal merkezlerinde açacağı yeni şubelerle de teşkilȃtını genişletmek
