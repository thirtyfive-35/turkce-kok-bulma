görmesine ihtiyaç duyurdu, Fakat bu partinin yaşayıp kendinden beklenen işi başarabilmesi için, hakiki unsurlara dayanarak kurulması şarttır, diyoruz, Fakat, başka partilerin kurulmasını özlerken, memleketin en eski iktidar partisi olan C. H. Partisinin durumunu düşünmek gerektiğini sanıyoruz, C. H. Partisi, kuruluş ve yaşayış şartlarından birine, dünyadaki partilere az nasibolmuş bir derecede maliktir: Yeni Türkiyenin iki büyük, müstesna Şefi bu partiye liderlik etmişlerdir. Bu bakımdan, siyasi hayatta. Halk partisile yarışmak, başka kurullar için güç olmuştur. Halk partisinin, Atatürk ve İsmet İnönü gibi Başkanlar tarafından ilan edilecek namzetlerinin açık bir politika savaşında dahi, yenilmeleri ihtimaline akıl ermez, C Halk Partisinin, yalnız Türkiyede değil, bütün dünya partilerine gene pek az nasibolmuş başka bir kudret kaynağı, vatanı kurtaran ve Saltanat Hilȃfet gibi bir rejimi yıkan milli devrimden doğmasıdır, Partilerin doğuş ve kuruluşunda çok seyrek raslanan bu talih, Halk Partisine hem manevi nüfuzu, hem teşkilatı için paha biçilmez değerde bir tarih kazandırmış oluyor, Fakat partilerin kuruluşu ve doğuşunda ağır basan bu iki şart büyük Milli liderlere, şerefli bir tarihe malik olmak şartları— her zaman yetmiyor, Siyasi bir parti, herşeyden önce, inan birliğine, sosyal politik ekonomik alanlarda meslek ve mezhep birliğine dayanan kuruldur, Kurtuluş savaşından doğan Halk partisi ilk devrinde, yalnız Milli Mücadele idealine dayanıyor, mensuplarını bu vatan ve istiklal kaygısı birleştiriyordu, Hatta, bu kurul içinde, siyasi görüşlerde birbirlerine zıt unsurlar yanyana bulunuyordu, Zaman ve tekȃmül bunları ayırdı, Partinin sosyal politik bir programı oldu, bu program gereğince ve bilhassa Türkiye tarihinin iki eşsiz liderine dayanarak kuvvet alan Parti ve hükümetleri büyük işler başardılar, Ancak, ilk devrinde sadece