Kızılay teşekküllerine bırakılacak bu suretle yardıma muhtaç olanların ihtiyaçlarının karşılanmasına imkȃn verilmiş olacaktır. Maaşını kırdıran emekliler müşkül duruma düşürüldü Dün matbaamıza gelen emekli bir lise hocası şunları anlattı: Ben yıllarca yurda hizmet etmiş bir emekliyim. Büyük bir ihtiyaç karşısında ve çaresiz kalarak üç aylığımı kırdırmıştım Benim gibi aynı vaziyette binlerce emekli vardır. Bir iki gün evvel öğrendiğim çok acı bir habere göre Emekli Sandığının bir emri ile artık maaşını kırdırmış emeklilere bankalarca maaşları verilmeyecektir Bu hesapsız hareket, emekli ailelerinin aç ve sefil kalması demektir. Hayat pahalılığı içerisinde bir emekli ansızın geçim parasını nereden bulabilecektir? Emekli vaktiyle memur değil mi idi? O da geçinmek için elinden tutulacak bir vatandaş değil midir? Adalet, borcun taksitle ödenmesi ile yaşatılabilir. Emekli aileleri açlık ve sefaletten kurtarılmalıdır. Seri başılık Federasyonumuz Beynelmilel Federasyona müracaat etti Dünya kupası maçlarında ispanyayı elimine ettikten sonra kazandığımız seri başılık hakkına dair bazı yabancı spor çevrelerinde çıkarılan dedikodular üzerine Futbol federasyonumuz Beynelmilel Federasyona müracaat ederek seri başı İspanyayı yenerek seri başı olmak hakkını fiilen kazanmış olan takımımızın bu hakkını iptale imkȃn olmayacağı gibi böyle bir hareketin spor efkȃrında büyük akisler ve vahim neticeler doğurabileceğini hatırlatmış ve F.İ.F.A. ya olan itimadımızı belirtmiştir. Celȃl Bayar bugün törenle uğurlanıyor Reisicumhur Yugoslavyadan döndükten sonra Ürdün ve Pakistanı ziyaret edecek Cumhurreisi Celâl Bayar bugün saat 15 de Yugoslavyaya müteveccihen şehrimizden ayrılacaktır. Yugoslav Devlet Reisi Mareşal Tito’nun nisanda memleketimize yaptığı ziyareti iade etmekte olan Celâl Bayar, Yugoslavyaya, Savarona yatı ile gidecektir. Bayar yata Sarayburnu rıhtımından binecek ve bu münasebetle Sarayburnunda büyük bir uğurlama töreni yapılacaktır. Reisicumhur saat