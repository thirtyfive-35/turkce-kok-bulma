Kabul edilen esaslara göre Oylar aleni olarak sayılacaktır. Oy verme yerinde hazır bulunanlar sayımı takip edebileceklerdir. Oy verme müddeti tamam olunca, sandık kurulu başkanı bunu yüksek sesle ilȃn ettikten sonra, seçmen kütük listesinde yazılı olup oy vermiş olanların sayısı isimleri hizasındaki imza ve parmak izleri sayılarak, kaç seçmenin oy vermiş olduğu ilân edilecektir Bundan sonra, oy zarflarından kullanılmıyanlar sayılıp oylarını veren seçmen sayısına eklenerek sandık kuruluna teslim edilen zarf yekȗnuna uygun olup olmadığı tesbit edilecektir. Nihayet, sandık hazır bulunanların gözü önünde açılıp içindeki zarflar sayıldıktan sonra oylarını kullanmış olan seçmen sayısına uygun olup olmadığına bakılıp, fazla çıkan zarflar gelişigüzel ayrılarak yakılacaktır. Sayım aralıksız olarak yapılacaktır Sayıma başlanmazdan önce, sandık başkanı, ayrı ayrı siyasi partilere mensup iki üyeyi cetvel kayıtçısı olarak ve siyasi parti mensubu üyelerden birini sandıktan zarfları çıkarıp kendisine vermek diğerini de işlenecek oy pusulalarını torbaya koymakla görevlendirecektir. Vazifeli üye, sandıktan birer birer zarfları alıp başkana verecek, başkan zarfın üzerinde seçmenin kim olduğunu belli edecek bir işaret yoksa onu açtıktan sonra oy pusulasındaki isimleri birer birer okuyacak ve cetvel kayıtçısı iki üye ayrı ayrı cetvele kaydedecektir. Okunan pusulayı başkan mühürliyerek vazifeli üyeye verecek o da torbaya atacaktır. Oy pusulasını isterlerse kurulun diğer üyeleri, adaylar ve müşahitler de görebileceklerdir. Oy pusulalarına adayların adları ve soyadları yazılması mecburidir. Ancak, yalnız ad veya soyaddan adayın kim olduğu tereddütsüz anlaşılmakta ise verilen oy muteberdir. Muteber olmıyan oy pusulalarını tesbit eden 101 inci maddede sayılmış bulunan hallere diğerlerinin eklenmesi hakkında yapılan teklifler üzerinde uzun müzakereler yapılmıştır.
Boş ev ve apartmanlar Bunların kiralarını ucuzlatmanın yolu