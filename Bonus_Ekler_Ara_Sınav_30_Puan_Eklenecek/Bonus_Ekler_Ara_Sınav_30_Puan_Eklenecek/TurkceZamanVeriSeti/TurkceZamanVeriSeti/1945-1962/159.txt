mühendis ve teknisyenlerinin eseridir. Bu istihsalȃt dolayısiyle dış memleketlere açılmış olan ferro manganez akreditifleri Ticaret Bakanlığı tarafından iptal edilmiştir.
Lodosun poyraza çevirmesi üzerine iki günden beri hava soğumuş, yeniden kar yağmağa başlamıştır. Kar dün ve dün gece fasılalarla devam etmiştir Bu sabah her taraf bembeyazdı. Termometre sıfır altında 3 derecedir. Orta Doğu Anadolunun hemen her tarafına bol kar yağmaktadır. Kardan bazı yollar kapanmıştır. Kış bilhassa Doğu illerinde şiddetlidir. Çoruh nehrinin yer yer donduğu, Borçkadan Hopaya gitmekte olan üç kişiden birinin donduğu, ikisinin sıhhi durumunun ağır olduğu haber veriliyor. Bursa havalisine, bilhassa Uludağa çok kar yağmıştır. Bundan faydalanan bir çok kayakçı Uludağa hareket etmiştir. Memleketin muhtelif yerlerinde sıcaklık derecesi şudur Denizlerde Karadenizde şiddetli fırtına hüküm sürüyor. Vapurlar limanlara sığınmışlardır. Karadenize çıkacak vapurlar ve motörler Büyükderede bekliyorlar. Fırtına Marmarada şiddetlidir. Bu yüzden Bandırma ve Mudanya seferlerinde bazı aksaklıklar olmuştur. Mart ayında Stokholmda yapılacak olan Avrupa Greko-Romen güreş şampiyonasına hazırlık olmak üzere, Güreş federasyonumuz tarafından tertiplenen seri halindeki karşılaşmaların birincisi dün gece Spor ve Sergi Sarayında Fransız güreşçileriyle yapıldı.Malûm olduğu üzere güreş federasyonu Fransız güreşçileriyle yapılacak müsabakalarda milli güreş takımımızın haricinde kalan istidatları tecrübe etmek düşüncesiyle müsabakaları Paris-İstanbul ve Paris-Ankara şeklinde ve temsilȋ mahiyette tertiplemiş ve bu bu hareketinde ne kadar haklı bulunduğunu da karşılaşmalar ispat etmiştir. İstanbul takımı namı altında dün gece ilk müsabakayı yapan ve bir iki istisnası ile tamamen genç elemanlardan teşkil edilen ekip cidden takdire lâyık bir müsabaka çıkarmış ve Spor ve Sergi Sarayını dolduran binlerce vatandaşımız da haklı olarak ata sporu olan güreşimizin istikbaline artık emniyetle