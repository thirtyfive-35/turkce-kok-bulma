ve imar bakımından kalkındırmak işlerini devletin yapması lâzımdır. Nihayet buna da hususi sermayenin vücuda getireceği sanayi ve ikamet bölgeleri de ilâve edilir ki bütün bunlar şehrin umumi kalkınmasında ayrı ayrı rolleri olan eserlerdir.Yeni ticaret rejimi Yapağı tacirlerinden Faik Ustar Her şeyden evvel istihsali arttırmak lâzım diyor İlân edilen yeni dış ticaret rejimi hakkında piyasanın fikirlerini iki gündenberi neşrediyoruz. Bugün de tanınmış tiftik ve yapağı tacirlerinden Faik Ustar konuşuyor Bence yeni hükümetin karar altına alıp ilan ettiği yeni ticaret rejimi hakkında söz söylemek ve fazla mütalâa yürütmek için zaman pek erkendir. Bununla beraber umumiyetle yeni sistemin manzarası, ticari muameleleri kolaylaştırması ve formaliteleri kısması bakımından yerinde alınmış bir karar olarak kabul edilebilir. Fakat ithalât işlerini kolaylaştırmak, ihracat lisans formalitelerini kaldırmak, biraz da gönül edici kararlardır. Halbuki yalnız bu yol, memleket ekonomisini tatmin etmeye kafi gelmez. Ucuzluğu temin etmek için yalnız ithalât işini kolaylaştırmak kâfi değildir. Bundan başka ithalât eşyalarının ucuzlaması bizim değil, satıcı yabancı memleketlerin piyasalarına bağlı bir iştir. Buna misal olarak bugün yurdumuz için çok lüzumlu bazı maddeleri eski yıllara nazaran çok daha pahalıya mal ettiğimizi söyleyebiliriz. Ben alkışlamak hususunda müşkülpesendim. Kanaatimce, yerinde olmayan okşayıcı mütalâalar, samimi telâkki edilmemelidir. Benim sabırsızlıkla beklediğim şey, yurt ekonomisini tanzim edecek kararlardan ziyade istihsali arttıracak süratli kararların alınmasıdır. Yoksa ithalâtın formalitelerini kolaylaştıran veya ihracatı körükleyen kararlar, karın doyurucu sayılamaz.Sağlık Bakanı hastaneleri tetkik ediyor Şehrimizde bulunan Sağlık ve Sosyal Yardım Bakanı profesör Nihat Reşat Belger hastanelerde tetkiklere başlamıştır. Bakan, dün yanında Bakanlık sağlık işleri genel müdürü doktor Seyfeddin Okan ve sağlık müdürü doktor Faik