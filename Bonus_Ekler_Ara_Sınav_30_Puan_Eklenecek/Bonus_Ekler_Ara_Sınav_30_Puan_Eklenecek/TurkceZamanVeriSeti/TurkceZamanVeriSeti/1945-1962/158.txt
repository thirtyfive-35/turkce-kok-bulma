dayanarak, taraftarlarını nakil vasıtalarile sandık başına götürecektir. Seçimlerin bilhassa muhtar ve belediye intihabatından evvel yapılmasına itina edilecektir. Muhtarların çoğu C.H.P. âzasıdır. Muhtar seçimi önce yapılırsa, muhalefetin muhtarlıkları kazanacağı muhakkak sayıldığı için milletvekilliği seçimine C.H.P. muhtarları iş başında iken gidilmek istenmektedir.  Hilmi Uran ne diyor? Son günler zarfında bazı gazetelerde çıkan haberler münasebetile mütalâasını soranlara C.H.P. Genel Başkan Vekili Hilmi Uran demiştir ki: Bugünkü yazı hülâsalarını okurken bir takım İstanbul gazetelerinin partimiz mensupları arasında yeni bir seçim ve kurultay ihtilâfı yüzünden hizipler belirdiğini, mevzu diye ele aldıklarını ve mevcutlara ilâveten bu defa da ıslahatçılar, tasfiyeciler gibi yeni zümreler çıkardıklarını gördüm. Yanlış malȗmat edinmiş olduklarını anlıyorum. Kendilerinin endişelerini gidermiş olmak için açıklıyayım ki merak edilecek bir halimiz yoktur. Birbirimizden pek memnunuz. Hele hükȗmet ile parti arasında su sızmamaktadır. Bir tesanüt ve âhenk içinde yaşıyoruz, ve büyük seçime doğru gidiyoruz. Vatan’ın yazısı Bu sabahki Vatan gazetesi, Hilmi Uran’ın beyanatındaki son fıkrayı ele almakta ve bu fıkradaki büyük seçimlere doğru gidiyoruz cümlesi ile Hilmi Uran'ın seçimlerin kurultaydan önce yapılacağını ima ettiğini yazmaktadır.Karabük fabrikası ilk defa olarak Ferromanganez istihsaline başlandı Karabük demir ve çelik fabrikası, Türkiyede ilk defa olmak üzere, birkaç günden beri ferro manganez istihsaline başlamış bulunmaktadır. Demir ve çelik istihsalinde başlıca madde olan ve bu cevherler mutlak surette karıştırılması gereken ferro manganez bugüne kadar beher tonu 220 250 dolara dış memleketlerden ithal edilmekte idi Böylece bu çok kıymetli madenin Karabük fabrikasının yüksek fırınlarında istihsal edilmesi her yıl büyük bir döviz tasarrufunu da temin edecektir. Gerek ferro manganez, gerekse aynalı demir istihsali, Türk