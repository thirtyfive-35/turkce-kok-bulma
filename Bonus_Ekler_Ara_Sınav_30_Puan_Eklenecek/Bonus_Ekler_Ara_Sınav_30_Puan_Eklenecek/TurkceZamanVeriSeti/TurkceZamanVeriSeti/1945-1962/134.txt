çok güçtür. Aleyhimize beşinci not  Yabancı bir sahada, yabancı bir halk önünde, bilhassa üstün bir takıma karşı, hem de milli bir maç oynama heyecanı bir sporcunun âsabı üzerinde ne büyük bir rol oynar, bu herkesin malumu bir hadisedir. Aleyhimize altıncı not... Daha buna benzer notları sıralamak mümkündür. O halde ne yapmalı? Viyanaya gitmekten vaz mı geçelim? Hayır Yapılacak işlerimiz var. Bugünden tezi yok, federasyonu-muz kolları sıvamalı ve harekete geçmelidir. Bu iş oyunculara sirküler göndermekle başarılamaz Büyük oyuncu, yıldız futbolcu, As sporcu isimleri üzerinde durmak itiyadını da bir kenara atarak işe dört elle sarılmamız gerektir. Viyana maçına bir buçuk ay kaldı. Bu kadar kısa bir zamanda Türk takımının Avusturyayı yenecek kadar kuvvetlenebileceğini kimse idda edemez. Fakat pekala bir buçuk saat yorulmadan bezmeden oynamasını beceren bir Türk takımı hazırlıyabiliriz. Viyanadaki maça da Istanbuldaki oyunlarda gördüğümüz gibi yarım saatte istimi tüketen oyuncularla çıkarsak aleme karşı gülünç oluruz. Türk takımında yer alacak bir futbolcu için ilk şart iki devre aynı tempo ve aynı enerji ile oynamasını becerebilmektir. 
Wacker takımı Atinada yenildi İlk maç Viyanalı futbolcülerin 4 - 1 mağlubiyeti ile neticelendi Admira takımı ile beraber şehrimize gelerek uçakla Yunanistana gitmiş olan Viyananın kuvvetli ekiplerinden Wacker takımı, ilk maçını Atina şampiyonu Panatinaikos takımı ile geçen pazar günü yapmış ve 4-1 yenilmiştir. Wacker takımı, biricik golünü ikinci devrede yapmıştır. Yunan gazetelerine göre Atina şampiyonu hâkim bir oyun oynamış, birinci devrede 2, ikinci devrede de 2 gol atmıştır. Wacker takımı, Atinada 2 maç daha yapacak ve hafta sonunda İstanbula gelerek Fenerbahçe stadındaki yeni tribünlerin açılış töreni münasebetile
