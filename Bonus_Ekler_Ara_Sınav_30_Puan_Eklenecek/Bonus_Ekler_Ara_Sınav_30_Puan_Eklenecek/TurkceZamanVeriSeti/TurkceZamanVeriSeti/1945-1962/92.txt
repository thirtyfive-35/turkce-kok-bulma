daha arttırır. Cemiyetin bu verimli çalışma hayatında daha büyük faydalar sağlaması için bazı noksanları da gidermesi lüzumlu olur kanaatideyim. Şöyle ki cemiyetin kadrosu, dispanserleri ve sanatoryum yatakları son 10 sene zarfında büyük bir artış gösterdiği halde, Derneğin çalışmalarını tıbbi bakımdan mürakabe edecek olan sıhhȋ mürakibin sayısı hȃlȃ birdir. Bir tek mürakibin İstanbulun bu kadar geniş bölgelerine yayılmış bunca müesseseyi daimî bir mürakabe altında bulundurması ve görülecek ufak tefek noksanların izalesi cihetine gitmesi hattâ dispanserlerin çalışma yükünü ve verimlerini standart bir hale getirmesi kabil değildir. Eğer idare heyeti bu işi ben kendi bünyemde yapacağım derse o zaman mürakibin mâna ve lüzumu kalmaz Bunun gibi mali mürakibin de sayısının arttırılması muhakkak faydalıdır. Lüzumundan fazla itimadı nefse malik olan idare heyetinin her zaman umumȋ mürakabeye açık tuttuğu hesaplarının tasfiyesinde bunun kendisine ayrıca bir kuvvet membaı olacağı düşüncesindeyim. Cemiyetin çalışmasında üzerinde durulacak bir nokta da, inşa ve hasta bakımı işlerinin müvazenetini temin etmektir. İdare kurulu raporunda bu hususta bir sarahat olmadığına göre bu nokta üzerinde bir şey söyliyemiyoruz. Derneğe büyük bağışlar yapan şahısların şarta bağlı tuttukları yataklar hariç, acaba kaç yatakta, kaç fakir hasta kaç gün, 947 senesinde Dernek hesabına yatırılmıştır. Bu halkın Derneğe uzattığı elin kuvvetlenmesinde daha fazla ȃmil olacak bir cihet olduğundan bilhassa üstünde durulması gereken bir noktadır Zira halk verem mücadele sahasında daima koruyucu ve iyileştirici faaliyetlerin birbirine denk yürütülmesini arzu etmektedir ki bugün için bu istek hakikaten yerindedir. Zira damı aktığı için yangın duvarını bel veren bir evin yalnız yangın duvarını veya saçağını tȃmir etmek kifayet etmez. Her iki mahzuru